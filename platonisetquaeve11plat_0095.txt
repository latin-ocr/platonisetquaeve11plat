304] HIPPIAS MAJOR. 81

loquenti non assentiri. ΗΠ. Quid tu aliud, Socrates, cuncta haec esse ducis, quam
imminutiones quasdam concisionesque sermonum, ut ante dixi, iu minima resolutas ?
Illud vero pulchrum et multi faciendum est, ut quis valeat, praeclara oratione ha-
bita in judicio vel consilio vel alio conventu publico, ml quem verba fiunt, audi-
toribus persuasis, non minima quaedanr, sed maxima praemia reportare, sui ipsius,
rerum suarum amicorumque salutem. Haec sane, omissis minutis his quaestiuncu-
lis, complecti decet, ne demens esse videaris, dum deliramenta et nugas, ut modo,
pertractas. So. Ο amice Hippia, tu quidem beatus es, qui nosti, quibus studere
hominem decet, et ipse abunde, ut asseris, studuisti. Me vero mira quaedam for-
tuna detinet : quippe qui aberro semper atque mendico. Quotiens autem ino-
piam meam sapientibus vobis ostendo, verbis rursus a vobis objurgor. objicitis
enim continuo, quae et tu nunc objecisti, me scilicet stolida, exilia. et nihili facienda
tractare. demum, cum persuasus a vobis eadem, quae et vos, profero, optimum esse
eleganter orare in judicio, et alio quovis coetu, et ad votum peragere, rursus non-
nulli e nostris, et ille vir, qui me semper redarguit, graviter increpant. proximus
ille vir mihi genere est et una mecum habitat. Ergo cum primum domum ingres-
sus sum et ille me talia dicentem audit, interrogat, quid non erubescam de pulchris
operibus disputare, cum adeo manifeste circa pulchrum redargutus sim, quod, ip-
snrn pulchrum quid sit, ignorem. Inquit enim, Qua ratione intelliges, quae oratio
pulchre composita sit, quae non, aut aliam quamlibet actionem pulchram esse, vel
turpem, dum pulchrum ipsum quid est ignoras? et quando ita affectus es, vivere te
quarn mori praestare putas? Contingit itaque mihi, quod rnodo dicebam, ut et a
vobis et ab illo male audiam2 Sed forte operae pretium est haec omnia tolerare.
neque enim id absurdum, si quid lucratus fuerim. tantum vero, Hippia, consuetu-
dine utrorumque profeci, ut proverbium illud, dicens pulchra difficilia esse, intelli-
gere mihi jam videar.

maa. Tr. 11. 1»

