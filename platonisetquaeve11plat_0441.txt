919] DE LEGIBUS LIB. XI. 425.

aliis eos dicimus, qui aliis praestant, ut seniores communiter junioribus, parentes
natis, viri mulieribus atque pueris, principes subditis. quos revereri par est, cum
in omni principatu, tum vel maxime in civili : cujus gratia in hunc sermonem inci-
dimus. quicunque enim aliquid in foro adulterat, mentitur certe ac decipit :
Diisque advocatis adversus rerum venalium curatores eorumque jura pejerat. qua
certe in re nec homines veretur nec Deos colit. AEquum profecto est nomina
Deorum non facile inquinare, nec ea huc atque illuc devolvere: sed omnia, quae
ad Deos pertinent, pure casteque servare. qui his rationibus non persuadetur, hac
lege urgeatur : qui vendit in foro aliquid, nunquam suae rei venalis duo pretia dicat;
sed cum simplex imposuerit pretium , si non vendiderit referat iterum, et eadem die
uec majus nec minus pretium petat. laus autem rei venalis et juramentum longe
absit. eum vero, qui hanc legem transgreditur, quilibet civis, non pauciores quam
triginta natus annos, curn jurantem audierit, impune verberibus caedat. quod si non
fecerit, legum proditor habeatur. eum vero, qui legi non obtemperaverit remque
adulteratam vendiderit, quicunque advertit potestque, arguat : et qui coram magis-
tratibus redarguerit, servus quidem aut inquilinus rem adulteratam secum asportet.
civis vero, si accusare neglexerit, quasi Diis substulerit‚ improbus habeatur: sin
accusaverit conviceritque, Diis, qui foro praesunt‚ dedicet. hujus autem rei qui
deprehensus fuerit manifeste venditor, non solum re ipsa privetur, verum etiam tot
verberibus publice caedatur, quot drachmis vendebat ; praeconum voce causa, cur
verberetur, declarata. sed vendentium omnem malitiam adulterationesque ipsi
rerum venalium curatores custodesque legum ab hominibus harum rerum peritis
diligenter inquirant ε et in columna conscriptas in foro proponant, ut plane ex his
pateat, quid oporteat et quid non vendentes facere. [918] de aedilium vero legibus
satis supra diximus. et si quid deesse aedilitiis legibus videatur, aediles ipsi, cum
legum custodibus habito consilio, suppleant : deinde in columna primas secundas-
que institutiones inscribant. post adulterationem sequitur, ut de cauponatione
dicamus: de qua consilium primo et rationem dabimus, legem deinde ponemus.
cauponatio omnis iu civitate non nocendi gratia, sed contra omnino naturaliter
adinventa est. quomodo enim ille non prosit, qui rem pecuniariam immoderatam et
inaequalem ad aequalitatem modumque redegit? quod nummularius, mercator, mer-
cenarius et hospitalis diversorii magister faciunt. hi enim ceterique hujusmodi, sive
honestiores sive turpioreS‚ indigentiam supplere rebusque aequalitatem praebere
conantur. sed consideremus, quaenam huic rei causa calumniae sit, et cur honesta
non videatur: ut, etsi non totum, attamen partem legibus ordinemus. CLI. Res
haec, ut videtur, nec exigua est nec parvam virtutem postulat. Arnim. Quomodo
dicis, Clinia? pauci admodum namra homines, et ii quidem optima educatione
perducti, quando egestate cupiditateque rerum aliquarum afficiuntur, ita continere
se possunt, ut moderate se gerant, et, cum liceat magnam pecuniam capere, modica
contenti sint mediocritatemque excessui anteponant. vulgus autem contra facit
omnino. immoderata enim cupit, et, cum mediocriter lucrari liceat, inexplebili lucri
cupiditate vexatur. quocirca omnia genera hominum, quae in cauponatione, merca-
tura diversorioque versantur, calumniae et opprobrio subjacent. nam si quis, quod
absit neque fiat unquam ! modo cogeret, (dicam enim, etsi dictu ridiculum est) si
quis, inquam, cogeret optimos ubique viros ad aliquod tempus diversoriis praeesse
aut cauponari aut hujusmodi aliquid facere, mulieres quoque sanctissimas aliqua
fati necessitate ad haec similiter descendere : cognosceremus plane honesta et ap-
probanda haec omnia esse. quippe, nisi corrupte fierent, matrum nutriciumque

personam gerere non injuria, qui haec faciunt, putaremur. [919] nunc vero iu
Plat- Tr. Π. 3 Η

