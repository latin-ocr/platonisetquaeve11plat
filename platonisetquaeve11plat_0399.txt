830] DE LEGIBUS LIB. VIII. 383

copia et libertate reperiri non possit. verum oportet ipsam, perinde alque hominem
unum, bene vivere. [829] feliciter autem viventibus hoc necessario inesse inprimis
oportet, ut nec ipsi aliis nee alii ipsis injuriam inferant. quorum alterum non est
admodum difficile, alterum vero, ut nulla possis injuria laedi, difficillimum : nec per-
fecte id quisquam aliter assequi potest, quarn ut perfecte bonus efficiatur. idem est
et iu civitate. nam si bona erit, in pace vitam aget z sin autem prava, et intestinis
seditionibus et externis bellis assidue infestabitur. cum hmc ita ferme se habeant,
non belli tempus exspectandum, sed-in ipsa pace cives ad rem bellicam exercendi.
ergo civitas nisi mente capta sit, singulis mensibus bellicas vires experietur, nou
minus uno die, sed pluribus etiam', prout magistratibus ipsis videbitur, viri simul et ι
mulieres et pueri, nec hieme nec aestu vitato, ut parati sint omnes, quandocunque
universum quodammodo educere populum magistratibus visum fuerit: ad idque ludi
etiam convenientes una cum sacrificiis excogitandi, ut pugnae quaedam solemnes
sestivaeqne fiant, bellicas pugnas quam maxime imitantes. et victoribus praemia,
laudes; victis contra vituperationes fiant, prout singuli et in certaminibus etin
omni vita se gesserunt. sic optimus quisque laudibus efferatur, et vituperatione con—
trarius deprimatur. nec omnes harum rerum po'etae sint ε sed primum, qui non
pauciores quam quinquaginta annos natus sit: deinde, quinon solum poeticam
Musam sufficienter possideant, verum etiam praeclarum et insigne aliquid fecerint.
eornm ergo, qui boni viri honoreque digni sunt in civitate et res praeclaras gesserunt,
poemata, etiamsi minus musica sunt, decantentur. cujus rei judicium puerili doc-
trinae praepositus ceterique custodes habeant legum. hi probis viris honorem hunc
tribuant, ut solis libertatem in Musis praestent: ceteros vero prohibeant. nemo
igitur audeat Musam horum judicio non probatam canere, etiamsi Thamyrze Orphei-
que hymnis sit suavior. sed canantur poemata sacra, quat judicio approbata Diisque
dicata sunt: virorum quoque bonorum poemata, quibus laudantur vituperanturque
aliqui, et moderate id facere judicata sunt. haec eadem de militia et de libertate
po'e'tiea judico mulieribus et viris similiter facienda. sed oportet legislatorem secum
ita plerumque loqui: Cedo, in civitate instituenda quales cives educare studeo?
an non certaminum maximorum athletas, quibus innumeri sunt adversarii ? [830]
Prorsus ε ita recte quilibet respondebit. Si ergo pugiles aut pancratiastas aut
alios similes educaremus, itane in ipsum certamen educeremus, ut cum nullo antea
unquam pugnaverint? vel si pugiles essemus, nonne pluribus ante diebus pugnare
didicissemus, omnia facientes, quibus in vero certamine, ubi ad victoriam contendi-
tur, uti oporteat ἓ quam proxime ad id, quod simile est, accedentes, pro caestibus
annectentes sphaeras et pilas, ut vulnera et inferre etvitare praemeditatione discere-
mus? quod si nulli, quibuscum exerceripossemus, socii nobis darentur, nunquid
stultorum veriti risum nos contineremus, quin inanime simulacrum ex adverso, ad
quod exercitati0 fieret, suspenderemus ? ac, si nec animati nec anima carentis ad-
versarii copia nobis esset, nonne ipsi soli ad umbram propriam pugnaremus ? an ad
aliud quicquam manuum huc et illuc flexus et praeparatio hujusmodi excogitata est?
Cm. Ad nihil aliud ferme, quam ad hoc ipsum. Arnen. Quid igitur civitatis pars,
quae militias studet? an pejus, quam certatores hujusmodi, praeparata audebit ad
certamen maximum devenire, pro vita, pro liberis, pro rebus suis, pro patria pugna·
tura? non ergo verebitur legislator, ne gymnasia haec invicem aliquibus ridicula
videantur : sed lege statuet, ut res militaris agatur maxime quotidie quidem minori
exercitatione sine armis, choros omnemque gymnasticam ad haec inducens et conci·
tans: majore vero non rarius quam semel in mense, ut certent singuli ad capienda
vel retinenda loca, et insidias omnemque rem bellicam imitentur, et pila se exerceant.

