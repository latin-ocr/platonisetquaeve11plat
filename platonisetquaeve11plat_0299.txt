119] CR1T1AS. 283

calidis lavacris hiberno tempore accommodata : regia seorsum, seorsumque privata,
atque alia mulieribus, alia item equis ceterisve jumentis. decens plane et conferens
unicuique servabantur. Defluum vero irriguurnque humorem in Neptuni deduxere
lucum, ob foecunditatem soli arboribus variis et altitudine specieque mirandis reser-
tum: atque inde in exteriorem circuitum per aquaeductus juxta pontes derivave-
runt. ubi templa multa delubraque Deorum, viridaria atque gymnasia, partim
hominum, partim equorum: seorsum in utraque orbium insula: sed circa mediam
insulam omniurn maximam praecipuus erat hippodromus, id est cursus equorum,
cujus latitudo stadium, longitudo per omnem circulum porrigebatur ad equestre
certamen. circa hippodromum utrinque erant stipatorum custodumque dispositae
domus. fidis quidem militibus intra ipsum angustiorem circuitum, arci quam proxi-
mum, commissa custodia : his autem, qui ceteris fide praestabant, in arce ipsa
circa reges habitationes concessae. navalia praeterea triremibus omnibusque 'ad eas
pertinentibus instrumentis referta, singulaque sufficienter exposita. atque hic erat
regiarum aedium apparatus. transeunti vero tres portus exteriores, apparebat murus
a mari incipiens valli instar, et stadiis quinquaginta ab amplissimo circulo ac portu
undique distans, qui ad os soveae versus marein idem concludebatur. totum vero
id colebatur, et reliquum quidem spatium multis et frequentibus aedificiis abundabat :
sinus autem ipse portusque latissimus plenus erat navibus mercatoribusque undi-
que confluentibus. ubi ob frequentem turbam die nocteque clamor continuus ac
strepitus ingens sentiebatur. Atque ita de urbis et antiquae sedis dispositione, ut
olim traditum est, in praesentia jam retulimus : deinceps vero commemorare cona-
bimur, quae natura quive cultus reliquae regionis exstiterit. [118] Principio locus
omnis editus admodum et mari abscisus memorabatur. regio vero circa urbem cam-
pestris omnis, ambiens quidem urbem et ambitu exteriori comprehensa. montes enirn
hanc secus mare claudebant. ipsa vero illuc usque aequalis ac plana et altera qui-
dem ex parte ad tria stadiorum milia protendebatur 3 ad medium vero a mari super-
ne stadiorum milia duo. situs autem insulae ad Austrum vergebat, a septemtrione,
Boreae expositus. montes ejus frequentia, altitudine, pulchritudine omnes, qui nunc
exstant, exsuperabant. in eis vici complurimi accolarum atque ditissimi. neque
deerant amnes, lacus, prata, quibus animalia tum sera tum domestica abunde nu-
triebantur. silva item crebra ac varia singulis operibus materiem affatim suppedita-
bat. atque ita locus ille tam natura dispositus, quam multorum regum diligentia
opibusque longo tempore erat excultus. quadrata regio fuit, plurimum recte in lon·
gum vergens, sed propter foveam circum erutam recta amissa figura. cujus profun-
ditas, longitudo et amplitudo incredibiles dictu. impossibile namque videtur tam
vastum opus, cum aliis collatum operibus, manibus hominum esse factum. dicen-
dum tamen, quod audivimus. jugeris unius erat profunditas, latitudo omnium sta-
dium: cumque esset per omnem agrum effossa, longitudo ejus stadiorum decem
millia. haec sane fluenta ex montibus demanantia suscipiebat, perque agros revoluta
ad urbem hinc atque illinc perveniens, hac taudem erumpebat in mare. desuper
autem ab ipsa latae pedes centum fovea-‚rectaque excisae per agrum rursus in foveam
mari proximam demittebantur: altera vero ab altera stadiis centum sejungebatur.
deducebant ex silvis ligna in urbem, et alia suis quaeque collecta temporibus, du-
plicibus per foveas navibus, fovearum enim tractus oblique sese usque ad urbem
intersecabant. geminos ex terra fructus ac fruges annis singulis colligebant. hieme
quidem Jovis beneficio pluviis tellus madebat, aestate rivis ex aquaeductibus irriga-
batur. circa numerum vero virorum in campestri regione ad rem militarem utilium
hic erat ordo, ut suum quaeque ducem sors eligeret praeberetque. [119] sonis au·

