400 PLA'roms [866

fecerit, omnino ut manu propria interfector existimetur: atque ita, ut dicam,
plectatur. si alienum servum interemerit suumque putaverit, domino damnum
restituat vel duplum pretii reddat. quanti vero pretii fuerit servus, a judicibus
statuatur. purgationibus vero pluribus majoribusque utatur, quarn qui certando
aliquem interfecerunt. quarum idonei sint interpretes hi, quos Dei comprobavit
oraculum. sin vero servum suum, purgatus secundum legem sit absolutus. at si libe-
rum quis non sponte hominem interfecerit, iisdem purgationibus utatur, quibus qui
servum peremit: et priscum mysterium non contemnat. fertur enim interfectum
vi hominem, qui libere vixit, interfectori proximo statim post mortem tempore
irasci, ac propter violentam mortem terrore turbationeque plenum, maxime si
viderit interfectorem inter suos more solito virere, interfectorem ipsum ejusque
actiones, vim ad hoc suppeditante memoria, cunctis viribus terrere atque turbare.
quare opus est, ut homicida interfecti hominis gratia anno integro exsul a patria
omnique ea regione procul vitam ducat. sin vero, qui interiit. peregrinus fuerit, a
patria quoque peregrini annuo tempore homicida pellatur. [866] huic legi si
obtemperavit, genere proximus interempto, qui, utrum paruerit, attendet, illi
veniam praestet, qui etiam pace ipsi reconciliatus et aequus omuino erit. sin vero
non obediverit, sed, cum immundus sit, templa Deorum petere sacrificareque
audeat, vel statuto tempore universo non peregrinabitur : genere proximus
interempto id judicibus deferat, eumque de caede accuset, et dupla omnia sumat ab
eo supplicia. quod si proximus ille neglexerit: quasi scelere in ipsum revoluto,
ipso videlicet interempto passionem in illum convertente, a quolibet volente accuse-
tur et quinque annos patria carere cogatur. si peregrinus non sponte peregrinum in
civitate occiderit, eadem lege a volente quocunque id judicibus deferatur et
similiter judicetur. sin vero incola id fecerit, anno exsulet uno. quod si peregrinus
omnino peregrinum, sive incolam sive civem, necaverit, ultra purgationem tota
etiam a regione, in qua leges hujusmodi dominantur, per omnem exsulet vitam. ac
si contr'a leges redierit, morte a legum custodibus puniatur : et bona, si qua possi-
deat, proximo interfecti tradantur. quod si non sponte quispiam in earn regionem
delatus fuerit, tempestatis quidem vi et fluctu maris depulsus, navigandi opportuni-
tatem pedibus mare tangens exspectet : vi autem per terram ab aliquibus adductus,
a magistratu, cui primo res delata fuerit, solvendus est et intactus in exsiliumx
retrudendus. Si quis vero manu sua liberum hominem ira concitus interfecerit,
bipartito iram primo oportet distinguere. per iram enim facit et qui subito absque
voluntate interimendi verberibus vel quovis modo interfecit, ita ut confestim post
impetum poenitentia sequatur ε et qui contumelia vel injuria lacessiti, ideoque in
viudictae cupiditate perseverantes, postea volentes interfecerunt3 nec poenitet ita
secisse. duplicem igitur caedem pont-re placet, utramque ira factam. quas inter
voluntarias et involuntarias actiones medias jure posuerim. [867] neutra enim
voluntaria revera vel involuntaria est ε sed altera alterius est imago. nam ille qui-
dem, qui iram servat, nec repente sed cum insidiis se postea vindicat, homicidae
voluntarii est persimilis : et qui non servat, sed primo irae impetu fertur et absque
praemeditatione interficit, involuntarii homicidae similis judicatur. non tamen omni·
no involuntarius est, sed involuntarii habere similitudinem dicitur. quocirca
per iram commissae caedes difficile determinantur, utrum voluntariae an contra
ponendae sint. Optima igitur et verissima sententia est, utrasque imagines appel-
lare, easque seorsum ita distinguere, ut altera consulto, altera inconsulto committi
dicatur. majora vero supplicia illis decet imponere, qui consulto per iram interfece-
runt: illis contra, qui repente et inconsulto, leviora. nempe quod graviori malo

