440 PLA'roNis [949

extorquere. quocirca Rhadamanthi judicandi modus ille his hominibus minime
congruit. nam cuin opiniones hominum de Diis mutatae sint, leges quoque commu—
tandae sunt. itaque prudens legislator in judiciorum exsecutione jusjurandum
litigantium prohibebit, ut tam accusatoris intentio quam defensoris deprecatio sine,
jurejurando in judiciis conscribatur. narn si jurandi licentia in civitate cuique dabitur,
ubi plura quotidie adjudices deferuntur, omncs paene perjuri erunt, praesertim quia
frequentibus conviviis aliaque consuetudine ac privata necessitudine conjuncti sunt.
lege igitur statuatur judicaturum judicem jurare, atque eos etiarn, qui reipublicae
magistratus suffragiis constituent: [949] choreae quoque judicem et omnis musicae,
gymnicorum etiam equestriumque munerum in certamine praesides atque datores z
et summatim, in quibuscunque secundum hominum opinionem nulli emolumento
perjurium sit. in quibus autem utilitatem ex perjurio aliquis assequitur, ea sine
jurejurando judicentur. et qui judicaturi sunt, nullo modo litigantes permittant aut
jurare persuadendi causa, aut sibi generique suo imprecari, aut turpiter supplicare,
aut commiseratione muliebriter uti ι sed quod justum putant, mansuete doceant* et
docentem audiant. quod si ab his aberrat, ad rem a magistratu reducatur.

peregrinis autem inter se litigantibus, quemadmodum nunc, si velint, jurare liceat.
nam cum in civitate consenescere non debeant, non est formidandum ne alios
corrumpant. eodem autem modo inter liberos homines exsecutio judicii fiat, si quis
liber civitati non obtemperat in his, quie nec verberibus nec vinculis nec morte
plectuntur. at si quis ad choream vel ad pompam celebrandam non venit, vel aliam
hujuscemodi rem communem, ut ad ministerium sacrificii pacisque sacra vet belli
tributum non contulit: in his omnibus quamprimum damnum restituatur; aut
pignus, cui civitas lexque commiserit, deferatur, exactoque tempore, pignore vendito
pecunia in aerarium conferatur. quod si majore mulcta opus est, magistratus singuli
pertinaces homines in judicium vocent, et debita mulcta imposita legibus parere
compellarit. sed civitati, quae colligendae pecuniae operam non dat, et sola ex
agricultura pecunias habet, cum neque, mcrcaturae neque peregrinationibus vacet,
neque peregrinos aliunde suscipiat, deliberare necesse est, quid faciendum sit.
quare legislator suadendo primum, ita pro viribus consulat. solet gentium diversa-
rum commixtio varios mores confundere, [950] et peregrinorum cuin peregrinis
consuetudo plurima innovare. quod civitati bene rectisque legibus institutae maxime
omnium nocet : in civitatibus autem male institutis nihil refert, si tam senes quam
juvenes pro arbitrio et allo peregrinentur et aliunde peregrinos suscipiant. contra
vero nullos unquam recipere advenas nec alio ipsos proficisci, tum impossibile est
tum crudele atque superbum ceteris hominibus videatur necesse est, qui civitatem
turpi vocabulo notent, peregrinorum hostem et difficilem atque inhumanam
appellantes. non oportet autem unquam parvi facere, utrum probus an improbus
aliis videaris. multi enim, quamvis virtutis expertes sint, qui tamen probi sint, qui
improbi, judicant: nam pravis quoque homiuibus divina quaedam conjiciendi vis
inest, per quam multi vel pessimi recte, tum opinione tum verbis,amelioribus
deteriores distinguant. quocirca utiliter civitatibus praecipitur, ut bonam apud
multos existimationem non parvi pendant. maximum sane atque rectissimum est,
ut, cum sis probus, ita gloriam quaeras: aliter minime, si modo perfectus vir
futurus es, quapropter Cretensis quoque civitas ista conari debet, ut quarn optimam
virtutis existimationem apud ceteros homines consequatur. maxima vero spes est,
eam, ratione viventem, merito Solem ceterosque Deos cum paucis aliis civitatibus
regionibusque bene gubernatis visuram esse. sic igitur de peregrinatione alio et de
peregrinorum receptione sanciendum est. iii primum, qui pauciores annos quam

