450 PLATONIS DE LEGIBUS LIB. ΧΠ. [969

ad custodiam idonei sunt, constituatur: deinde, quae discenda sunt, ea nec invenire
facile 3 et inventoris discipulum fieri arduum. tempora praetere-a, in quibus percipere
oportet singula, frustra scribentur. nec enim possunt ipsi, qui di scunt, cognoscere,
quando quid opportune discatur, antequam in eorum animo rei ipsius scientia sit.
quae igitur in his palam dici non possunt, non recte tentantur. dici autem non
posse inquam, quoniam si dicantur, nihil planius explicant. Cm. Cum haec ita se
habeant, hospes, quid nobis agendum censes ? ΑΤΗΕΝ. Quod trito proverbio
fertur, id nobis, 0 amici, nunc communiter competit, ac si de universa republica
periculum subire velimus, faciunda onmia sunt ita ut ter sex vel tres talos jaciamus.
[969] equidem periculum id vobiscum subibo, dicendo atque exponendo, quae
mihi de liae disciplina et educatione, quam modo tetigimus, videbuntur. periculum
autem parvum non est nec aliis simile. quod tibi, ο Clinia, curae modo esse jubeo.
tu enim in Magnesiensium urbe, vel illa cui Deus ipsam cognominem saciet,summa
florebis gloria, si recte ipsam constitues : certe nunquam effugies, quin posteriorum
omnium fortissimus videaris. si ergo divinus hic coetus uobis, ο amici, constituetur,
huic civitas erit tradenda. neque his reliqui legumlatorcs tanquam minus sufficien-
tibus adversabuntur. profecto, quod paulo ante quasi somniantes verbis tetigimus,
quando capitis mentisque communionem per imaginem quandam attulimus, id
paene vigilantes perficiemus, si nobis hi viri exquisite docti convenerint et in
arce regionis habitaverint, custodes civitatis constituti, quales nunquam nos in
praeterita vita ad custodiam agendam fuisse cognovimus. M so. Ex omnibus, quae
diximuS, ο amice Clinia, patet aut hujusmodi civitatis constitutionem praetermitten-
dam esse, aut hunc hospitem non dimittendum, sed precibus modisque omnibus so-
cium ad disponendam civitatem accipiendum. Cu. Probe loqueriS, ο Megillo. ego
quidem sic prorsus efficiam : sed tu quoque opem feras. Mac. Feram equidem.

