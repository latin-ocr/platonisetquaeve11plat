260 PLATOle [62

tem, quibus omnibus vehemens et penetrans est, velociterque, quod occurrit.
dividit semper et dissipat, considerare debemus, figurae ipsius generationem memoria
repetentes. [62] ea quippe, non alia natura, corpora nostra dividens, et in partes
exiguas partienS, merito passionem illam, quae legitime calor nominatur, inducit.
contraria vero huic passio, licet cuique manifesta, sua tamen explanatione non
careat. humidae namque partes corporum, partibus nostris humidis grandioreS‚ cum
in corpus influunt nostrum, minores quidem partes extrudunt, sed inearum sedes
sese insinuare non possunt: humorum autem nostrum coagulant, atque ex inaequali
et agitato immobilem propter aequalitatem coagulumque faciunt, inque angustum
cogunt. quod autem praeter naturam coactum est, secundum naturam renititur seque
revocat in contrarium. in hac reluctatione quassationeque tremor rigorque consistit:
omnisque hujusmodi passio frigus, quodve eam infert, frigidum nominatur. Durum
autem dicimus illud, cui caro nostra cedit : molle, quod cami : resque ipsas inv-i-
cem et duras et molles eadem ratione vocamus. cedit autem, quicquid parvo nititur.
quod vero ex triangularibus basibus firmamentisque est, utpote plano vehementer
innixum, renititur maxime atque resistit: quodve summopere densum est, contra
venientia vehementer repercutit. Grave praeterea et lere cum ea natura simul,
quae sursum deorsumve dicitu r, commodissime declarabitur. sed illud dictu absur-
dum est, esse duo quaedam natura loca, a se invicem longo intervallo distincta, et
unum quidem deorsum vocari, ad quem locum ea deferantur omnia, quaecunque
molem quandam corporis habent 3 alterum vero sursum, ad quem vi omnia move-
antur. cum enim coelum omne rotundum sit, quaecunque amedio aeque distantia ex-
trema facta sunt, similiter esse oportet extrema. medium quoque aequalibus lineis
ab extremis undique distans, e regione aeque omnia respicit. quoniam igitur ita
mundus dispositus est, si quis dictorum quicquam sursum esse dixerit vel deorsum,
non injuria errare videbitur. medius enim locus in ipso neque sursum neque deor·
sum dici debet, sed medius. quod rursus undique circuit, neque medium est neque
partem in se habet aliam ab alia differentem, quoad ipsum medium, et omnino
quicquid sit e regione locatum. ei vero, quod sui ipsius simillimum est, contraria
nomina jure nullus attribuet. si quid enim solidum aequilibratumque in universi
medio sit, ad nullam extremorum partem propter perfectam ipsorum similimdinem
declinabit : [63] at si quis circa illud obambulet, saepe sibimet plantis stabit opposi-
tis, eandemque illius partem tum sursum tum deorsum vocabit. itaque universum,
quemadmodum paulo ante diximus, cum sit rotundum, locum habere superiorem
aut inferiorem vir prudens minime affirmabit. sed unde nominata sunt ista, et in
quibus ea intuiti, ex illis ad mundum totum transtulimus, hujusmodi quaedam in
primis ponentes investigemus. si quis in ea mundi regione, quam ut plurimum sor·
titus est ignis et ad quam undique fertur, insideat, vimque aliquam nanciscatur, per
quam ignis partes arripiat libretque‚ aut ubi in staterae lancibus collocavit, ut deor-
sum in dissimilem detorqueat aerem ε constat plane minorem ignis portionem ma-
jori facilius coactum iri. ubi enim duo simul uno robore suspenduntur, minus quidem
magis, plus autem minus inferenti vim cedit. et unum quidem grave deorsumque
ferri dicitur, alterum vero sursum ac leve. idem nobis terram habitantibus accidit.
nam terrae innixi perque earn gradientes terrena genera invicem separamus atque
distinguimus, et saepe terram in dissimilem aetem jacimus violenter praeterque na-
turam, saepe partes utrasque, cognatae naturae participes. hic portio minor facilius
quam major, ad dissimilem locum jacta, prius violentiae cedit : eamque levem cog-
nominamus, et locum, ad quem compellimus, sursum : contrariam his affectionem
grave quiddam atque deorsum. haec urique differre invicem necessarium est, prop-

