⁴562] DE REPUBLICA Llss. VIII. 205

„clam serpunt, magnum excrescunt in numerum. Ant. Quid prohibet ? So. Tan—
dem juvenilis animi arcem occupant, praesentientes vacuam esse doctrinarum hones-
torumque officiorum et verarum insuper rationum : qui sane optimi omnium custodes
servatoresque in hominum piorum mentibus exstant. Am. Summopcre. So. Falsae
vero et superbae petulantesque rationes et. opiniones eorum in locum succedentes,
eundem talis hominis locum obtinent. Am. Maxime. So. Nonne iterum ad de-
licatos illos accedens, manifeste habitat? ac si a domesticis adjumentum aliquod
praebeatur parciori animi ipsius affectioni, superbi petulantesque sermones, clauden-
tes regii in eo muri portas, neque praesidium ipsum admittunt, neque legatos pri—
vatorum senum monitus excipiunt, sed ipsi proelio superant: et pudorem quidem
vappellantes fatuitatem in exsilium turpiter eum expellunt: temperantiam vero ig-
naviam nominantes reprobantesque ejiciunt: modestiam quoque in moribus et in
sumptibus moderationem, tanquam rusticitatem et illiberalitatem, penitus detestan-
tur et fugant z et ipsi una cum multis futilibusque cupiditatibus invalescunt?

, Am. Magnopere. So. Cum haec depulerunt ex ejus animo, quem occuparunt et

purgarunt, ingentibusque initiationis muneribus affecerunt, post haec petulantiam,
licentiam, prodigalitatem, impudentiam, splendidas multo cum choro deducunt
coronatas, extollentes applaudentesque: dum petulantiam ingenuam educationem
nominant, licentiam libertatem, prodigalitatem magnificentiam, impudentiam for-
titudinem. [561] an non ita quodammodo juvenis transit ex innutrita necessariarum
cupiditatum affectione in resolutam licentiam non necessariarum futiliumque vo-
luptatum? Am. Plane id constat. So. Vivit deinceps talis, ut arbitror, nihilo
magis necessariarum quam supervacuarum voluptatum gratia erogans pecunias,
labores, exercitationes. verum si ita fortunatus est, ut neque ultra modum debac-
chetur, immo senior factus et ingenti jam perturbatione elapsa non omnia, sed
aliquid admittit, et partes excidentium suscipit, et ingredientibus haudquaquam se
totum committit, voluptatibus jam ad aequalitatem reductis ita vivit, ut incidenti
semper tanquam sortienti imperium sui tradat, quoad impleatur; rursusque alteri
succedenti, nullam spernenS, sed omnes aeque nutriens. Am. Sic accidit. So. Iste
quidem rationem veram non accipit neque in custodiae suae arcem admittit, si quis
dixerit voluptates partim esse bonarum honestarumque cupiditatum, partim vero
malarum, et illas exercendas esse et honorandas, has contra moderandas et cohi·
bendas: verum in his omnibus annuit, affirmatque omnes similes esse et pariter
honorandas. Am. Profecto, quisquis ita affectus est, id agit. So. Nonne ita in
dies vivit, ut incidentibus praesentibusque semper cupiditatibus obsequatur? dum
videlicet alias ebrietati modulationibusque indulget, alias aquae potu contentus est
ct inedia ι’ interdum vero gymnasticae studiis se exercet, nonnunquam remissiori
animo torpet : quandoque philosophiae attingit studia: saepe etiam se ad rem pub-
licam confert, proditque in medium, quicquid obtulit sors, et dicens et faciens ι ac
si quandoque milites admiratur, ad eos fertur ε sin mercatores, ad hos rursum ad-
ventat: neque ordine ullo aut necessitate vitam suam dirigit3 sed jucundam et
liberalem et beatam hanc vitam appellans, hanc assidue colit. Ani. Scite vitam
popularis hominis, nullum delectum vivendi habentis, narrasti. So. Arbitror equi-
dem plenum bunc diversis plurimisque moribus csse, pulchrumque et varium, quem-
admodum civitatem illam, videri: quem sane multi atque multae feliciter vivere
arbitrarentur, cum rerum publicarum atque morum in se multa exempla contineat.
ΑΒΕ Ita est nimirum. So. Esto nobis vir talis populari rei publicae similis, [562] ut·
pote qui popularis merito nominetur. Ani. Esto. So. Reliquum cst, ut dc praeclara
illa re publica viroque praeclaro dicamus, tyrannide atque tyranno. Aur. Omnino.

