220 PLATONIS [589

unam bestiae variae admodum, ct capita circum multa habentis, capita inquam par-
tim bestiarum domesticarum, partim agrestiun», quae et permutare et producere ex
se haec omnia possit. Guu. Novi fictoris artificium narras: tamen cum ad fin-
gendum sermo quam cera facilior sit, tingatur. So. Unam praeterea his adjunge
superne leonis formam. huic unam insuper hominis. et amplissimum quidem primum
sit, angustius vero secundum atque tertium. Gmu. Facilia quidem ista, quare et
formata sunt. SO. Conjunge igitur haec tria, ut ad unum conficiendum invicem
cohaerescant. Gmu. Juncta sunt. So. Circumpone extrinsecus ipsis hominis unius
imaginem, ut illi, qui nequeat interiora inspicere, sed exterius duntaxat cernat ope-
rimentum, unum animal, homo scilicet, videatur. GLAU. Circundedi. So. Dica-
mus itaque illi, qui asserit prodesse homini huic injuste agere, juste vero vivere ne-
quaquam prodesse, eum nihil aliud asserere, nisi prodesse illi, ut bestiam illam
multiplicem pascat et leonem, et fortiorem illam leonemque efficiat3 [589] hominem
vero perire farne permittat atque enervet, usque adeo ut propter imbecillitatem
trahatur, quocunque cetera illa rapiunt3 neque alterum cum altero ruansuesaciat
invicemve conciliet, immo sinat singula se invicem morsibus lacerare, ac pugnantia
se mutuo devorare. GLAU. Omnino haec diceret, quisquis laudaret injuriam. So.
Ergo si quis dicat officia justa prodesse, haec. agenda dicendaque monebit, ex quibus
homo ille hujusmodi animalis interior summam potentiam consequatur, feraeque
illius pluribus capitibus redimitae tanquam colonus curam habeat, domestica quidem
capita fovens, irrigans ac nutriens, agrestia protinus amputans, dum leonis naturam
ad hoc adjutricem accipit, communiterque curat omnia, et invicem mutua benevo-
lentia sibique conciliat. GLAu. Profecto haec ait, quijustum laudat. So. Omni
itaque ratione, quijusta laudat, vera loquitur e qui vero injusta, mentitur. nam et
quoad voluptatem, et quoad decus, et quoad emolumentum, justi laudator vera pro-
nuntiat : vituperator autern neque veri quicquam affert,neque novit, quod improbat.
GLAu. Nullo modo, ut mibi quidem videtur. So. Mitibus itaque verbis illi per-
suadeamus : neque enim sponte delinquit. sic jam interrogemus : O beate vir, nonne
et honesta vitae instituta et turpia ob talia quaedam esse dicimus? honesta quidem,
quae partem naturae ferinam homini, immo forte divino subjiciunt? turpia vero, quae
agresti domino subigunt mansueta? consentiet, necne ? GLAU. Consenfiet, si mihi
crediderit. So. Estne aliquis, cui prosit ex hac ratione injuste aurum usurpare ι si
quidem accidit, ut, dum accipit aurum, praestantissimam sui partem ignobilissimae
servire compellat? Etenim si accipiens aurum filium suum vel filiam mancipium
efficeret agrestium et improborum hominum, haud quaquam acceptio ista prodesset,
neque etiamsi multum caperet. sin autem partem sui divinissimam parti profanissi-
rnae scelestissimaeque servire cogit, neque misericordia tangitur, nonne erit miser,
[590] ac multo cum graviori sui pernicie auri muneribus est corruptus, quam
Erypuile, qua: contra viri sui vitam monile illud accepit? GLau. Valde quidem,
ut egotibi pro illo respondeam. So. Nonne et intemperantiam olim appellatam
tali quadam de causa putas, quoniam in ea dira illa ingensque et multiplex fera
ultra, quam deceat, relaxatur? GLAu. Patet. So. contumacia vero et insolentia
improbatur, quandonleoninum et serpentinum illud genus augetur adeo, ut praeter
omnem modestiam invalescat? GLAu. Prorsus. So, Delicata vero mollities in
hujus ipsius resoluta nimium remissione, quando in ipso timiditatem et ignaviam
procreat? Gran. Quidni? So. Assentntio insuper illibemlitasque, cum aliquis
hunc ipsum animositatis vigorem turbulentae multiplicique bestiae subigit, ac propter
quaestum ejusque inexplebilem cupiditatem dejicit illum, atque its a primis annis
assuefacit, ut cx leone vertatur in simiam? GLAu. Magnopere. So. Mcchanicus

