746] DE LEGIBUS ΜΒ. V. 345

nientem pertranseant. ad haec legis figuram, quae sequitur, ego ponam. nempe
oportere dicimus, ut in civitate, quae summi morbi expers futura sit, quod disci-
dium aut seditionem rectius appellarim, nec extrema in aliquibus civium inopia
sit: nec ingentes divitiae. nam utraque illa ab utrisque his pariuntur. quare opor-
tet, ut a legislatore utrisque terminus statuatur. sit itaque paupertatis terminus
census sortis, quarn stabilem esse oportet, quamve minorem alicui esse nec magis-
tratus ullus patietur nec alius quisquam, cui cui-ee sit virtus. cum legislator his
mensuram suam praescripserit, duplum ad hanc et triplum et quadruplum haberi
permittet. plura vero si quis habeat sive reperta seu donata quaestu parta seu quavis
alia fortuna hujusmodi comparata z [745] si omne, quod superest, civitati et Diis
civitatis tutoribus dederit, indemnis et laudabilis sit. sin autem legi non obtem-
peraverit, quisquis hoc detulerit, dimidium consequatur ι dimidium diis consecre-
tur: ille autern aequali suorum bonorum parte mulctetur. Quaecunque vero
possident ultra sortem, apud magistratum, horum custodem a lege constitutum,
aperto scribantur, ut omnia de pecuniis judicia facilia sint et valde clara. Post
haec urbs primum in medio regioniS‚ quoad fieri potest, condatur, in loco, qui
cetera quoque civitatis habeat commoda: quae nec intellectu nec dictu difficilia
sunt. deinde in partes duodecim partitio fiat, et Vestae prima J ovique et Palladi
consecretur, eaque arx circulo circumducto z a quo et regionem et urbem partes
duodecim partiantur. quae quidem ita aequales fiant, ut agri foecundi minores sint,
infoecundi majores. sortes vero quinquies mille et quadraginta scindantur, quarum
bipartito quaelibet dividatur. consortiri quoque oportet portiones duas, quarum
utraque remotioris et propinquioris sit particeps: ita ut pars urbi proxima cum
remotissima parte sors una fiat : secunda quoque ab urbe, cum secunda a remo-
tissima: ceteraque omnia eodem pacto. danda etiam opera est, utin geminis his
partitionibus, quod modo de foecunditate regionis et infoecunditate diximus, pera-
gatur: ut videlicet in eis multitudine et paucitate distributionis aequatio fiat.
quin etiarn dividere in partes duodecim viros oportet, quemadmodum et cetera
bona, omnium prorsus aequalitate servata, omniaque describere. deinde duodecim
sortes Diis duodecim attribuere: et partem quamlibet sortis participem suo con-
secrare Deo, tribumque ipsam vocare. sed et duodecim urbis membra, sicut in
reliqua regione factum est, sigillatim in habitationes duas dividenda sunt : unam
quidem circa medium, circa extremum alteram. et habitationis quidem ordo hunc
habeat finem. illud autem cogitare omnino debemus, quod ea, quae diximus, nun-
quam talem opportunitatem nacta omnia ita concurrent, [746] ut quemadmodum
descripta sunt, fiant, et viri habitationem hujusmodi non ferant moleste, sed aequo
animo patiantur: pecuniasque habere velint per totam vitam, ut statuimus, medi-
ocreS. filiorum praeterea generationes ita singulis sint, ut diximus: ac auro et
argento careant et ceteris omnibus, quae legislator ex supra dictis dicturus esse
videtur : ad haec regionis et urbis in medio et l‘n extremis sicut ordinavimus ubi-
que habitationes: quae quidem omnia, quasi somnia quaedam, dicuntur, civesque
per haec et civitas quasi ex cera formantur. haec utique modo quodam non male
opponuntur: sed ea quoque narranda, quae legislator adversus diceret. ne fugere
me existimetis, amici, quod modo dictum est, vere quodammodo dici. sed par est,
ut arbitror, in singulis, ut is, qui exemplar proponit, ad cujus similitudinem opus
fieri debeat, nihilomnino praetereat, quod ad verissimam ejus conveniat pulchri-
tudinem. si quis autem ex his nonnulla imitando assequi nequit, quae supra vires
sunt praetermittat: quod et his proximum est, eorumque, quae fieri convenit,
cognatissimum, omni studio prosequatur : permittatque legislatorem voluntati sua>

Plat. Tr. 11, 2 X

