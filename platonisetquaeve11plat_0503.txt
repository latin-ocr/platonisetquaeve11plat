340] EPISTOLA Vll. 487

justum est autem me verum fateri, ferreque aequo animo, si quis quae contigerint
audiens meam quidem spernat philosophiam, tyrannum vero mentem putet habere.
misit enim Dionysius tertio ad me triremem, qua facile navigarem: misit et
Archidamum, quem ex omnibus Archytae in Sicilia familiaribus plurimi a me fieri
existimabat: atque nna alios ex Sicilia nobiles. omnes iisdem mihi verbis affirma-
runt Dionysium mirum in modum philosophiae deditum esse. misit ipse praeterea
pergrandem epistolam : cum sciret, quemadmodum et ipse erga Dionem afficerer,
et Dionis cupiditatem id prorsus expetere, ut Syracusas me conferrem. ad haec
igitur omnia composita epistola fuerat, tali quodam exordio : DIONYsrus Pimom.
legitima et consueta ratione in his praefatus, Nihil deinceps prius, ait, quam quod
in Siciliam pro nostra voluntate veneris. Primum quidem de Dione ita fiet, ut
ipse volueris. voles autem, ut arbitror, moderata.- atque ego concedam. At vero,
nisi veneri& nihil impetrabis eorum, ‹111oe pro Dione optas .· neque in rebus aliis.
neque in his, quae ad personam suam spectantia inprimis desideratis. haec ita
sci-Ipsit. cetera vero prolixa forent neque satis opportuna relatu. venerunt aliae
quoque epistolae ab Archyta aliisque Tarentinis, laudantes in Dionysio sapientiae
studium. praeterea his addebant, nisi proficiscerer, amicitiam illam, quam ipsis cum
Dionysio confiaveram, neque parvam quidem, quantum ad civilia spectat, me
omuino calumniis subjecturum. cum igitur eo tempore sic accersirer, aliis quidem
ex Sicilia atque Italia me trahentibus, aliis vero precibus Athenis quasi me im pel-
lentibus, ratioque mihi dictaret non decere Dionem Tarentinosque hospites et
amicos prodere : atque mihi ipsi succurreret non esse mirum, si quis ingeniosus
juvenis, cum prius sermones de rebus magnis audire noluerit, mutata deinde
sententia ardore quodam vitae optimae accendatur: oportereqne ipsum evidenter
arguere, utram in partem declinet, nec ipsum prodere, nec me ipsum causam illi
praebere tantae vituperationis suae, si modo res ejus revera ita, ut fertur, sese
habeant : [340] harum, inquam, rationum patrocinio protectus iter ingredior, multa
quidem timens multaque fore divinans, nec recte quidem, ut videtur. profectus
denique sum tertio, sub servatore. id enim revera consecutus sum: nam rursus
feliciter sum servatus. atque horum post Deum Dionysio liabeo gratiam, quoniam,
cum plerique me interficere cuperent, restitit ipse, partemque aliquam pudoris sui
meis in rebus exhibuit. cum itaque. ad euin pervenissem, opcrae pretium inprimis
fore censui hoe ipsum examinare, utrum revera Dionysius amore philosophiae
accensus velut igne flagraret3 an vanus de eo rumor Athenas usque fuerit
pervagatus. est modus quidam experientiae circa haec sumendae, non ingenerosus
ille quidem, sed tyrannis revera conveniens, his praecipue, qui plurimos jam
audiverint. quod quidem ego statim veniens persensi prorsus Dionysio contigisse.
ostendendum est utique illis, quam magna res philosophia sit, quantoque studio
egeat, et quantis laboribus comparetur. qui igitur haee audiverit, si revera sapien-
tiam amet‚ eique natura cognatus atque ipsius possessione sit dignus, quasi qui
divinus sit, viam sibi mirabilem esse putat ostensam, perque eam sibi omni conatu
existimat gradiendum, aliterque facienti vivendum esse non censet. itaque se
ipsum atque etiam hujus viae ducem impensius cohortatur: neque prius desinit
quam vel finem omnium fuerit consecutus vel saltem eam sibi comparaverit faculta-
tem, per quam ipse se jam sine duce ad terminum perducere valeat. haec igitur,
atque ejusmodi rationibus, ille considerans, per universam vitam, quicquid omuino
agat, ante omnia est philosophiae semper intentus: victuque quotidiano utitur, quo
maxime queat ingenium et memoriam et judicium conservare, sese sobrium prae-
stans, contrariumque huic victum semper odio habens. at vero qui non sunt revera

