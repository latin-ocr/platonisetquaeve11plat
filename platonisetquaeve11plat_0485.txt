105] DE ANlMA MUNDl. 469

cet, gymnastices adjumento et medicinae z in animo autem, eruditionis et philoso-
phiae beneficio. Hae enim facultates nutriunt et roborant tum-animos tum corpora,
laboribus, exercitationibus, puraque victus ratione : adhibitis partim medicamen-
tis ad corpus reficiendum atque instaurandum, partim animi institutione, castiga-
tionibus et reprehensionibus, corroborant enim animum, dum cohortationum aculeis
illius impetum exsuscitant, [104] et ad commodas fructuosasque actiones impellunt.
Unctoria igitur ara, et quae huic cognata est Medicina, corporibus curandis destina-
ta est : adque optimam harmoniam facultates illas adducens, purum sanguinem
spiritumque expedite fluentem reddit: ut siquid etiam morbosum subsit, validis
illis sanguinis spiritusque facultatibus id valeant pervincere atque profligare. J am
vero Musica et hujus dux Philosophia ad animi emendationem a diis legibusque
constitutae assuefaciunt et suadent et cogunt partem animi expertem rationis obtem-
perare rationi ; ei autem parti quae sit expers rationis, mansuetam esse cicuramque
Iram t Cupiditatem, quiescere z hactenus videlicet ut ipsae nec absque ratione
moveantur, nec contra quiescant, quum ipsas Mens vel ad actiones vel ad fructum
voluptatis provocaverit. Ille enim est temperantiae terminus, Obedientia et toleran-
tia. Sed et intelligentia et antiqua illa augustaque philosophia mentem mendaci-
bus inanibusque opinionibus expurgatam, et ex magna ignorantia revocatam Scien-
tia: dedicarunt, eamque ad rerum divinarum contemplationem erexerunt. In
quarum rerum cognitione siquis ita versetur ut animum gerat sua sorte contentum¹
humanosque casus sub se positos habeat, et in hac animi aequitate quasi secundo
flumine ad moderatam temperatamque vitam aspiret, is profecto viam ingressus est
certae felicitatis. Et certe is cui Deus has sortes attribuerit, per verissimam opinio-
nem ad felicissimam vitam deducitur. si quis contra durus et praefractus fuerit, nec
sanctissimis illis praeceptis voluerit parere, eum poena consequetur tum ex legibus
tum ex illorum sermonum vocibus quae et coelestes et infernas poenas denuntiant:
Infelices videlicet manes implacabilia supplicia manere : et alia quae Ionicus
poeta scripsit ex vetere memoria repetita, ex quorum auditu animos hominum
voluit ad religionem puritatemque informare. quo sane nomine illius consilium
probo. quemadmodum enim corpora remediis quibusdam morbosis sanamus, nisi
cedant saluberrimis, ita et animos falsis sermonibus co'e'rcemuffi nisi ducantur veris.
Hac igitur de causa hoc concedatur, quod necessario commemorentur peregrina
supplicia, quasi animae commigrent ultro citroque in varia corpora z ignavorum
quidem, in corpora muliebria, corporibus tributis ad ignominiam : homicidarum,
in ferarum corpora, ad poenam et supplicium ε libidinosorum, in suum vel aprorum
formas: levium et temerariorum hominurn, in species volantium animantium, quae in
aere solent versari: segnium denique, otiosorum, imperitorum, stolidorum, in aqua-
tilium speciem. Omnia autem haec in seeundo circuitu Nemesis certo judicio rata fix-
aque esse voluit, [105] cum infernarum illarum furiarum numinibus : quibus huma-
narum rerum inspectionem summus ille Deus, omnium imperator atque praeses, at-
tribuit: quibus etiam gubernationem mundi commisit. qui quidem mundus et diis
et hominibus et caeteris animantibus constat, absoluta plane omnibusque numeris
cumulata ratione. Et haec quidem omnia ad optimam illam ingenitae, aeternae, in-
telligibilis formae imaginem fuerunt creata.

