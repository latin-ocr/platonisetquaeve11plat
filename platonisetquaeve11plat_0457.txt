952] DE LEGIBUS LlB. XII. 441

quadraginta natus est, nullo modo peregrinari liceat: privato quoque nemini
liceat. publice autem praeconibus, legatis atque exploratoribus liceat. profectio vero
extra regionem ad gerendum bellum civilis peregrinatio putanda non est. ad
Pythium vero Apollinem, ad Jovem Olympicum, Nemeam etiarn et Isthmum
mittendi sunt aliqui, per quos sacrificia ludosque his Diis civitas nostra communiter
conferat. mittantur autem pro viribus plurimi, pulcherrimi, optimi. qui in sacris
pertinentibusque ad pacem communionibus civitati suae honorem et gloriam bellicae
gloriae respondentem comparent. [951] cumque redierint, juniores doceant civiles
aliorum institutiones suis multo posteriores esse. spectatores quoque alios, qui, otio
abundantes, aliorum res hominum considerare cupiunt, ex legum custodum instituto
lex nulla prohibeat. nam civitas, bonorum malorumve hominum ignara, et externae
consuetudinis expers, nunquam satis bumana atque peffecta esse potest3 nec leges
servare moribus et consuetudine solum, nisi etiam notitia legum prudentior fiat.
exsistunt vel in vulgo et multitudine homines quidam divini, quamvis pauci,
attamen digni quibuscum consuetudinem habeas. hi non magis in bene gubernatis
civitatibus quam in aliis oriuntur. quicunque igitur in civitate recte gubernata v
incorruptus erit, horum vestigia, a patria profectus, terra marique sequetur, ut
tandem reversus legum patriae alias probet, alias, si qua in re deficiunt, corrigat.
quippe sine hae inspectione investigationeque nunquam optime civitas permanebit:
neque etiam, si male investigetur. Cr,1‚ Quomodo haec utraque fient ? Arnim.
Hoc certe pacto. primo spectator hujusmodi annos plures quam quinquaginta natus
sit : deinde curn in ceteris, tum maxime in bello, probatus, si modo legum custo-
dum exemplum in aliis civitatibus sit relicturus. is ultra sexagesimum annum non
amplius vagetur: sed citra decimum annum, quando voluerit, domum reversus,
eorum ineat coetum, qui leges examinant. hic coetus e junioribus atque senioribus
constet, quotidieque mane, donec sol oriatur, conveniat: primum de sacerdotibus,
qui tanquam ceteris excellentiores muneribus affecti sunt; deinde decem de legum
custodibus seniores3 postremo disciplinae universae censor, qui magistratum hunc
gerit, et qui jam exegerunt. nec ullus istorum solus, sed cum juniore aliqun, quem
delegerit, a trigesimo ad quadragesimum annum nato. hi de legibus semper et de
republica disserant, conferantque invicem, si quid de his excellens audierint. [952]
de disciplinis etiam ad id conducentibus colloquantur, quas qui sciunt, facilius, qui
nesciunt, difficilius legum intentionem intellecturi sunt. quae vero ex his seniores
probaverint, magno studio juniores perdiscant. quod si quis junior adductus indig-
nus videbitur, totus coetus ei exprobret, qui adduxit. juvenes autem, qui sein his
recte gesserunt, tota civitas honoret atque observet. sed si pejores aliis se reddunt,
majori quam alii dedecore afficiantur. ad hunc coetum, qui aliorum leges et mores
inspexit, illico profectus, si quid de serendis legibus aut disciplina aut educatione
⁷ apud alios reperit, exponat: si quid etiam ipse invenit. eoetui universo declaret.
qui si nec pejor nec melior revertisse videbitur, laudetur, quia, quod potuit, liben-
ter effecit. sin multo melior, et vivus magnis afficiatur honoribus et defunctum
coetus omnis decoret. at si corruptus redisse videbitur, cum sapiens esse simulet,
curn nemine juniore vel seniore audeat se miscere. hic, si magistratibus paret,
privatus vivat : sin autem contra magistratuum voluntatem de disciplina legibusque
civilibus disputare condemnatus in judicio fuerit, moriatur. et si, curn in judicium
deduci jure debuerit, a nullo magistratuum sit adductus, quando de muneribus
postea decernitur, opprobrio haec res magistratibus sit. atque alio quidem profectu-
rus hujusmodi esse et ita peregrinari debet. sed et advenae benigne suscipiendi sunt.

quatuorijutem peregrinorum genera sunt, de quibus facienda mentio est. primum
P t. Tr. II. 3 K

