51] T1MAEUS. 253

efficitur : ignis exstinctus et corpulentior factus aerem creat. rursus crassior factus
aer in nebulas nubesque concrescit. his etiam magis compressis pluviae defluunt. ex
aqua rursus terra lapidesque gignuntur. atque ita videmus haec omnia circuitu
quodam sibi invicem vices fomentaque generationis vicissim tribuere. quae cum
nunquam eadem appareant permanere, quisnam sine rubore redargutionisque
suspicione poterit istorum aliquid unum potius quam aliud certe et firmiter
appellare ? nemo certe. quare tutissimus in his hic erit loquendi modus : hoc,
quod semper alias aliter somatum, videtur, et plerumque juxta ignis effigiem,
non est utique ignis hoc aliquid, sed tale, id est, igneum quiddam3 nec aqua hoc
aliquid, sed tale quid, id est, aqueum; nec aliud quicquam, velut ullam habens sta-
bilitatem. denique nec pronominibus quidem ullis haec signanda sunt, quibus in rei
cujuslibet demonstratione, cum hoc vel istud dicimus, uti solemus: fugiunt euim,
nec exspectant vel eam demonstrationem, quae hoc et hujus et huic designat, vel
appellationem, quae de his tanquam de exsistentibus et stabilibus habeatur. igitur
hujusmodi omnia neque hoc neque istud, sed tale potius aut tale propter similitu-
dinem aliquam appellare debemus. et ignem quidem ubique tale, ac de ceteris,
quae gignuntur, eodem pacto. at vero illud, in quo fien' singula haec videntur ac
deinde dissolvi, [50] solum iis pronominibus, quibus hoc vel istud signamus, ap-
pellandum puto. quale vero quodammodo, calidum scilicet vel album vel aliquid tale
contrariorum vel ex contrariis, illud minime appellandum. sed apertius, quod volu-
mus, exponamus. si quis enim cunctas figuras, ex una eademque auri materia fictas,
continue in alias et alias reformet, deque una quadam illarum praesens aliquis, quid
sit, quaerat, vere admodum et tutissime respondere possumus aurum illud esse : tri-
angulum vero esse aut aliam figuram earum, quae impressae in eo sunt et continuo
permutantur, quasi revera sint, non licet dicere. sola quippe illa responsione, tan-
quam tutissima, contenti esse debemus· eadem de illa natura, quae cuncta recipit
corpora, ratio est : idem semper esse dicenda est, siquidem ex propria potentia re—
cedit nunquam. suscipit enim semper omnia ; nec ullam unquam iis similem ullo
pacto sibi formam contrahit. onmis sane naturae fictioni subjecta est, agitataque ab
ingredientibus et figurata quodammodo, alias aliter se habere videtur: quae vero
ingrediuntur et exeunt, vere ac semper exsistentium remm simulacra sunt, miro et
vix explicabili modo ab ipsis rebus, quae vere sunt, figurata, quemadmodum deinceps
narrabimus. tria in praesenti genera sumenda sunt: unum, quod gignitur: aliud, in
quo gignitur: aliud, a quo similitudinem trahit, quod nascitur. iccirco comparare
haec ita decet : quod recipit, matri : unde recipit, patri : naturam istorum mediam
proli. sed ita intelligendum est, quod cum esse debeat effigies rerum omni formarum
varietate distincta, nunquam illud ipsum formationis hujus gremium bene erit prae-
paratum, nisi informe sit et suapte natura omnibus formis, quas recepturum est, ca-
reat. nam si erit alicujus eorum, quae in se recipit, simile, cum contrariam ejus, cu-
jus simile est, naturam aut aliam prorsus suscipiet, nequaquam ejus similitudinem et
effigiem exprimet, cum prae se tulerit suam. quo fit, ut nullam sibi propriam ha-
bat speciem, quod est omnia genera suscepturum. ut qui unguenta suaviter redo-
lentia confecturi sunt, humidam materiam, quam certo condire odore volunt, ita
praeparant, ut odorem nullum proprium habeat ; et qui materiis mollibus impressio-
nique cedentibus figuras imprimere aliquas volunt, nullam omnino priorem in eis
figuram apparere patiuntur, sed exactissima quadam laevigatione eas poliunt: [51]
ita illud, quod in omnibus passim aeternorum omnium simulacris recte figurandum
est, his onmibus formis natura sua carere necesse est. quamobrem universi, quod et
genitum est et sensibus omnibus manifestum, matrem ipsam receptaculumqm‘, nc-

