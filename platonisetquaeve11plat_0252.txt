236 PLATONIS DE REPUBL. LIB. X. a [621

quam eligeret, circumeuntem, quaesisse privati hominis minimeque curiosi vitam.
eamque vix tandem alicubi jacentem et neglectam ab aliis reperisse z din‘sseqne non
aliam se vitam electumm fuisse, etiamsi sortem primam nacta esset ; quare vitam
illam libenter fuisse complexam. Ex feris item aliis in homines transire animas ae-
serebat et invicem commutari ε injustas quidem in seras agrestes, justas autem man-
suetorum animalium vitam capessere : atque omnes hunc in modum confici mixtio-
nes. Cum vitas omnes animae gradatim, ut sors dederat, elegissent, longo illas ordine
ad Lachesim vidit accedere. Lachesim vero cuique daemonem, quem ceperat quae-
que, ipsius vitae custodem praescribere electorumque operum exsecutorem. Daemo-
nem hunc in primis ad Clothon animam ducere, et sub illis manu revolutioneque et
vertigine fusi approbare, quam sortita fortunam elegerat. cum vero ipsam tetigerit,
statim ad Ata-opi filationem ducere, immutabilia stamina facientem. Illinc postea
propere Necessitatis thronum adire, per quem cum transierint omnes, [621] sub ve-
hementi calore et aestu in campum Lethaeum proficisci, arboribus et omnibus, quae-
cunque terra nascuntur, penitus destitutum. Recumbere igitur ipsas adventante
nocte juxta Amelitam flumen asseruit, cujus aquam vas nullum contineat. Atque
ipsius aquae bibere aliquantum cuique necessarium. eos autem, qui prudentiam du-
cem non habent, ultra quam deceat bibere. semper vero bibentem omnium oblivisci.
Cum vero ad mediam noctem dormissent, subito tonitru et terrae motu excitos re-
pente alium alio sursum ad generationem consurrexisse, stellarum instar prosilientes.
Se vero flumine ex illo potare prohibitum fuisse narrabat: quomodo autem in corpus
redierit, ignorare : sed subito in diluculo circumspicientem ait se ipsum pyra imposi-
tum conspexisse. Atque ita, o Glauco, servata est fabula neque periit: nosque ser-
vabit pan’ter, si ipsi parebimus, et Lethaeum, id est oblivionis fluvium, bene transibi-
mus, nullaque macula animam inficiemus. Quamobrem si meis sermonibus obtempe-
rabimus, immortalem fore animam arbitrantes, talemque, ut et mala possit et bona
omnia sustinere, viam semper ad superiora ducentem sequemur, justitiamque cum
prudentia omni ratione colemus 3 ut et nobis ipsi simus et diis amici, dum hanc du-
cimus vitam, et postquam virtutis praemia reportaverimus, tanquam potiti victoria et
triumphis, et hic et in millenario annorum itinere, quod enarravimus, nos feliciter
habeamus.

