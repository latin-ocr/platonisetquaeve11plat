406 PLATONIS [878

fortuna calamitasque exsecranda infligeretur. huic ergo daemoni habebimus gratiam,
atque ejus beneficio minime adversati, ab eo, qui vulneravit, supplicium mortis
auferemus, et in vicina civitate per totam vitam exsulare statuemus,nullo rerum
suarum omniurn fructu carentem3 damno tamen prius restituto, si quid obfuit
vulnerato, quod a judicio rei hujus fuerit constitutum. judices autem sint, qui
caedis essent, si vulneratus obiisset. si parentes filius aut servus dominum consulto
similiter vulneraverit, atque ita secisse condemnatus fuerit, scelus morte luat. quin
etiam si frater fratrem aut sororem similiter, vel soror sororem aut fratrem : uxorque
si virum interficiendi consilio vulneret: aut vir uxorem similiter, perpetuo exsulet.
his si filii filiaeve pueri adhuc sunt, rem samiIIarem exsulantis tutores administrent,
qui eos orbos tutentur. sin adulti sunt, res quidem ipsas permittantur habere,
alere tamen exsulem non cogantur. si quis vero liberis carens in hujusmodi calami-
tates incideritâ€š cognati ejus usque ad sobrinos consobrinosquc, tam ex virorum quam
ex mulierum parte, conveniant, et una cum legum custodibus sacerdotibusque
consilio habito, in hanc exsulantis domum, unam de quadraginta et quinque
millibus domibus civitatis heredem constituant. in quo sane id cogitare debent,
nullam domum de quinque millibus et qnadraginta, habitantis ipsius suique generis
magis esse quarn civitatis et privatim et publice. oportet utique, ut civitas quam
sanctissimas et felicissimas pro viribus domos suas possideat. quando igitur aliqua
domus infortunio et impietate aliqua inquinatur: quia qui possedit, sine liberis
obiit, voluntan'ae caedis aut cujusvis in Deos vel cives facinoris condemnatus, cujus
mors vel sempiternum exsilium poena est: primo domus ipsa secundum legem
expietur, deinde cog-nati, ut diximus, [878] cum legum custodibus convenientes,
genus in civitate aliquod virtute praestantissimum fortunatumque perquirant, in quo
plures adolescentes sint, quorum unuin patri deficientis illius suisque superioribus
quasi filium adoptent, Deumque precati, hunc felicioribus patrisfamilias auspiciis
prolis propagatorem, successorem domm, sacrorumque et reliquorum omnium
cultorem fore : tandem heredem ipsum secundum legem constituant. eum vero, qni
peccavit', sine nomine, sine liberis, siue sorte ulla jacere, quandoquidem hujusmodi
calamitatibus premitur, patiantur. non est autem in omnibus rebus terminus
termino conjunctus. nam ubi confinium aliquod commune est, ibi hoc inter rerum
terminos utrisque conventum, medium fit. atqui inter ea peccata, quae sponte, et ea,
quae non sponte committuntur, quod per iram fit, tale quiddam esse dicimus.
vulneris igitur ira facti qui condemnabitur, si sanabile fuisse vulnus eventus ipse
monstrabit, duplum damni restituet: sin vero insanabile, quadruplum. quod si
sanabile quidem sit. turpitudinem autern vulnerato ingentem afferat, quadruplum
solvet. at vcro si quis non solum obfuit vulnerato, verum etiam patriae nocuit, quod
milite ipsam adversus hostes privaverit, similiter puniatur : ac praeterea damnum
civitati restituat, et ultra eam, quam ipse debet, militiam pro vulnerato etiam
militet: et quicquid illi gerendum erat in bello, ipse agat. quod si non fecerit,
reus sit secundum legem volenti cuique ipsum tanquam neglectorem militiae
accusare: et damnum duplum triplumve aut quadruplum, prout judicibus visum
fuerit, restituat. si germanus germanum similiter vulneravit, contribules et cognati
usque ad sobrinos consobrinosquo ex viris simul et mulieribus convenientes, trun
mares quam feminae, judicent, genitoribusqne ipsum tradant, ut ipsi secundum
naturam puniant. quod si punitio ambigua suerit, propinqui ex parte viri determi-
nent. qui si ipsi non possint, tandem ad custodes legum causam deferant. si nati
nepotesve tale quid genitoribus intulerunt, solum hi judicent, qui annum sexagesi-
mum transegerunt, quibus veri, non adoptivi, liberi sint. et condemnatus aut morte

