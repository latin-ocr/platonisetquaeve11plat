80] T1MAEus. 269

culum ipsum ex aere. demum haec assumens in animali formato, hoc pacto disposuit:
convexa quidem in os demisit. cum vero convexum gibbosumque sit duplex, per
arterias alterum in pulmonem usque trajecit, alterum circa arterias in uterum. alte-
rum vero partitus utramque illius partem ad fistulas narium communiter duxit, ita
ut, quando alterum ad os non pervenit, ex hoc ipso omnes illius fluxus meatusque
repleantur. alteram vero gibbi retisque capacitatem circa omnes partes corporis
concavas esse voluit; idque omne alias quidem in convexa incurvaque confluere
molliter, quasi ae'r illic sit, effecit ; alias autem convexa incurvaque ipsa refluere.
rete vero, quoniam rarum sit corpus, penetrare per ipsum mrsusque emergere:
radios autem ignis interiores successione continua subsequi, in utramque partem ae're
traseunte. idque, donec mortale consistit animal, fieri nunquam cessat. hujusmodi
agitationem merito exspirationem respirationemque nominatam esse censemus, omne
autem hoc opus omnisque nostra haec passio in corpore fit irrigatione quadam et re-
frigerio ad vitam et nutrimentum. quando enim exspirante et respirante halitu ignis
simul interior sequitur, [79] perque uterum diffusus poculenta esculentaque offen-
dit, liquefacit protinus ipsa, partitur in minima, per exitus, qua progressio patet,
tanquam ex fonte quodam educit : in meatus videlicet venarum trajicit, quaecunque
exhausit, atque per corpus quasi vallem venarum fluenta diducit. sed videamus
iterum, quibus causis respiratio hunc in modum, quem nunc cernimus, fuerit institu-
ta. cujus quidem rei talis erit consideratio. quoniam vacuum nusquam est, quo
quicquam eorum, quae perferuntur, ingredi queat, spiritus autem e nobis evolat:
cuivis constat non in vacuum quidem hunc spiritum evolare, sed proximum sibi e
sua sede depellere; depulsum rursus illum proximum sibi semper extrudere, ac se-
cundum necessitatem hujusmodi quicquid in sedem illam repercutitur atque impel-
litur, unde exclusus est halitus, ingressum illuc replensque halitum ipsum subsequi:
idque totum simul revolutione quadam, quia nusquam sit vacuum, fieri. quamob-
rem cum pectus pulmonesque spiritum efflaverint, mox ae're corpori circumfuso me-
atus corporis penetrante, replentur. ac rursus evolans a corpore ae‘r et emissus anhe-
litus inspirationem intro retrahi cogit per oris nariumque meatus. Causam vero,
quae his principium dat, hujusmodi ponimus. omne universi hujus animal in
venis et sanguine calorem, quasi fontem ignis aliquem, possidet. idque reti sa-
genae comparavimuS, per medium extensum, totumque ex igne contextum, cum
exteriora omnia ex aere sint. calorem sane putandum est natura suain regionem
suam extra ad id, quod sibi cognatum est, emanare. cum vero discursiones duae sint,
Ι una per corpus extra, altera mrsus per os ac nares: cum anhalitus ad alia impetum
facit detruditque, alia contra retrahit atque repercutit. quod autem retractum est,
in ignem incurrens calescit: quod exhalavit, friget. dum ergo caliditas permutatur,
et, quae alio transitu utuntur, calescunt, ac rursuS, quod fervet, ad naturam suam
emigrat, et hae emigratione alia in aliud iter repercutit, rursusque haec idem perpe-
tiuntur aguntque semper z certe anhelitus hic, circulo quodam hinc et illinc jugiter
fluctuans, exspirationem et inspirationem contin-et. Quin etiam causae passionum,
quae ex attractu ampullarum ex corpore a medicis fiunt, [80] atque etiam potionis,
et eorum insuper, qua: jaciuntur, sive emittantur sublimia seu deferantur humi, hac
utique ratione tractandae videntur. voces praeterea, quaecunque veloces et tardae,
acutae et graves audiri solent : alias dissonae propter motus ejus, qui in nobis ab ip-
sis fit, dissimilitudinem, alias propter similitudinem consonae.. priorum enim veloci-
orumque cessantes motus jamque ad simile quiddam progressos, tardiores ipsae
voces succedentes illis, eosque moventes, occupant comprehendendo ac superant z
comprehendentes vcro non alium quidem motum injiciendo perturbant sed tardioris

