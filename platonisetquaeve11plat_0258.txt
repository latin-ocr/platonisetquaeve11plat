242 PLATOle [27

Critia‚ sermonem magis quam istum probabimus, qui praesentibus Deae sacris prop-
ter propinquitatem quandam mirifice congruit? maximum vero illud est, non fictam
a nobis fabulam, sed veram historiam recenseri. quonam igitur pacto et unde, hac
spreta, disputationem aliam exordiemur? certe non licet. ideo bonis fortunae auspi-
ciis oportetjam tam vos disserere, [27] quam me pro hesterna narratione hodie
silentio vos audire. Cur. Considera, Socrates, an commode mutuum tibi convi-
vium disposuerimus. visum nobis est, ut Timaeus, tanquam in astronomia nostrorum
omnium peritissimus, maximeque in rerum natura cognoscenda versatus, primus
edisserat, ita ut a mundi generatione exordiens usque ad generis humani naturam
deveniat, atque ego deinde, suscipiens homines a Timaeo quidem genitos, a Critia
vero utplurimum institutos, secundum Solonis sermonem legemque in judicium
vestrum adducam, civitatisque istius cives efficiam eos, qui prisci illi Athenienses
suerunt, quos jam exstinctos sacrae AEgyptiorum literae in lucem e tenebris eruerunt,
adeo ut de illis deinceps tanquam de veteribus Atheniensibus verba fiant. So.
Copiosam et splendidam disputationis mensam apparavisse mihi videris. tua ergo
interest, o Timaee‚ invocatis secundum legem Diis, disputationem jam exordiri.
Tr. Probe consulis, Socrates. nam cum omnes, qui mentis quoquo modo compotes
sunt, in operis cujuslibet vel magni vel parvi principio invocare Deum soleant:
quanto nos aequius est, de Universo, sive genitum sit sive ingenitum, disputaturos,
nisi sorte desipimuS, invocare divinam opem ? Ergo Deos omnes Deasque preca-
mur, in primis quidem, ut ea dicantur a nobis, quae illis placeant : deinde, ut nobis
ipsi constemus. quantum ad Deos attinet, sic a nobis oratum sit : sed quod ad nos
spectat, poscendum est, ut et vos facile assequamini. et ego secundum mentis pro-
positum rem ipsam, qua de agitur, transigam. Principio ita mihi distinguendum
esse videtur, quid sit, quod semper est carens generatione 3 quid vero, quod gigni-
tur quidem, neque est unquam. [28] illud intellectu per rationis indaginem percipi
potest, cum semper sit idem: hoc opinione per irrationalem sensum attingi, curn
gignatur et intereat neque vere unquam sit. quicquid autem gignitur, ex aliqua
causa necessario gignitur ; sine causa vero oriri quicquam impossibile est. quando
igitur opifex in operis alicujus constructione ad id., quod eodem modo se habet
semper aspicit, et hujusmodi quodam usus exemplo ideam vimque in opus educit,
pulchrum fieri tunc opus omne necessarium est ε quando vero ad id, quod factum
est, respicit, minime pulchrum. universum igitur hoc coelum sive mundum, sive
quo alio vocabulo gaudet, cognominemus. de quo primum consideremus, quod in
quaestione de universo ante omnia investigari debet, utrumne semper fuerit, sine ullo
generationis principio ; an genitum sit, ab aliquo principio sumens exordium. idque
profecto cernitur tangiturque et corpus habet. omnia vero hu jusmodi sensus movent.
quae sensus movent, opinione per sensum percipiuntur. haec vero talia esse constat,
ut gignantur et genita sint. quicquid autem gignitur, ab aliqua causa neces-
sario gigni asseruimus. opificem quidem et patrem mundi invenire difficile: et
cum jam inveneris, praedicare eloqui vulgo impossibile est. rursus considerandum
est, utrum mundi faber sit imitatus exemplar: [29] idne, quod idem semper et
simile pst, an id, quod genitum suerit. atqui si pulcher est hic mundus et opifex
mundi bonus, sempiternum certe exemplum maluit imitari z sin secus, quod ne dictu
quidem sas est, generatum exemplar est pro «eterno secutus. cum vero et mundus
omnium genitorum pulcherrimus sit et ejus auctor causarum omnium optimus,
dubium non est, quin sempiternum sit secutus exemplum. sic igitur generatus, ad
id est effectus, quod ratione et sapientia sola comprehendi potest et immutabile
permanet. ex quo efficitur, ut necesse sit hunc mundum alicujus simulacrum esse.

