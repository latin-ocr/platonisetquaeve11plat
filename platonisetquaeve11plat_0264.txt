248 PLATONIS [41

milis-que vertigine ducerentur. reliquos autem quinque motus ab iis esse voluit alie-
nos, ut unumquodque illomm, quoad fieri potest, optimum esset. qua ex causa facta
sunt astra illa erroris expertia, quae divina animalia suut: proptereaque iu eodem
semper circuitu perseverant. quae vero vaga suntet mutabili ratione labuntur, ita
deinceps, ut supra diximus, disposita sunt. terram autem, altricem nostram, circa
polum per universum extensum alligatam, diei noctisque effectricem et custodem
esse voluit, nec non primam antiquissimamque Deorum omnium, qui intra coelum
sunt geniti. horum vero Deorum choreas, et inter ipsos concursiones, circulorumque
ipsorum revolutiones varias et accessuS, quales praeterea fiant conjuncti sibi invicem
vel oppositi, sive ante inter se sive retm, quidve ex illorum serie nobis proveniat, quiÎ‡
bus temporibus et quo pacto delitescant singuli vel emergant, quidve portendant,
quando orientes hominibus harum rerum peritis timorem incutiunt, haec, inquam,
onmia absque diligenti simulacrorum ipsorum inspectione explicare velle inanis est
labor. sed de his satis: et jam, quoe de natura Deorum illorum, qui tales geniti sunt,
ut cernantur, dicenda erant, finem habeant. Ceterorum vero, qui daemones appellan-
tur, et cognoscere et enuntiare ortum majus est opuS, quam ferre nostrum valeat
ingenium. priscis itaque viris hac in re credendum est, qui Diis geniti, ut ipsi dice-
bant, parentes suos optime noverant. impossibile sane Deorum filiis fidem non ha-
bere, licet nec necessariis nec verisimilibus rationibus eorum oratio confirmetur.
verum quia de domesticis rebus loqui se affirmabant, nos, legem secuti, fidem prae-
stabimus. sic igitur, ut ab his est traditum, horum Deorum generatio habeatur atque
dicatur. Terrae Coelique filii Oceanus et Tethys fuisse traduntur: ab iis Phorcyn,
Saturnus et Rhea geniti, et reliqui horum fratres. ex Saturno [41] et Rhea, J upiter
et J uno et reliqui, quos eorum fratres quotidie memorari audimus, nati dicuntur. ex
his deinceps, ut traditur, alii. Postquam orti sunt omnes, et qui coelo volvuntur Dii,
nostris oculis manifesti, etqui eatenus nobis conspicui fiunt, quatenus ipsi volunt,
tum ad eos mundi genitor ita fatur : Dii deorum, quorum opifex ego et pater smn,
haec attendite. quae a me facta sunt, me ita volente indissolubilia sunt. omne siqui-
dem, quod vinctum est, solvi potest 3 sed mali est, quod pulchre compositum est se-
que habet bene, velle dissolvere. quapropter, quia generati estis, immortales quidem
et indissolubiles omnino non estis. nec tamen unquam dissolvemini, nec mortis fa-
tum subibitis. nam voluntas mea majus praestantiusque vobis est vinculum nd vitae
custodiam quam nexus illi, quibus estis tunc, cum gignebamini, colligati. sed nunc
jam, quid jubeam, cognoscite. tria adhuc genera mortalium nobis generanda restant:
absque homm generatione coelum imperfectum erit. omnia enim animantium genera
ambitu suo non continebit. contineat autem oportet, si est mundus omnino perfectus
futinus. haec vero si a me fiant solo vitaque donentur, Diis adaequabuntur. quaprop-
ter accedite vos secundum naturam ad animalium generationem, ita ut vim imitemi-
ni meam, quain ortu vestro sum usus. atque ejus quidem animalis, quod in ipsis
tale futurum est, ut cum immortalibus appellatione conveniat, divinumque vocetur.
principatumque teneat, et justitiam simul ac vos ultro colat, ego vobis semen et ini-
tium tradam: vos cetera exsequi par est, ut immortali naturae mortalem attexentes,
faciatis generetisque animalia, subministrantesque alimenta augeatis, et consumpta
rursum recipiatis. Haec fatus in eodem rursus emtore, iu quo mundi tou'us animam
permiscens temperaverat, superioris temperationis reliquias miscendo perfudit, modo
quodam ferme eodem. non tamen perfectas similiter, sed et secundo et tertio gradu
a primis deficientes. denique cum universum constituisset, astris parem numerum
distribuit animarum, singulis singulas adhibens, eisque tanquam vehiculo impositis
monstravit universi naturam, ac leges fatales edixit3 ostendens quidem primam

