478 EPISTOLA v11. [323

diu consueti sunt minime malis. quapropter illos hujusmodi quadam indigere dico
cautione, ne compellantur veram negligere sapientiam et humanam hanc necessari-
amque sapientiam plus, quam deceat, meditari. rursus vero eam ipsam vim mihi
videtur Hermiae inprimis natura usque et arte consecutus. [323] quid igitur dico ?
equidem Erasti et Corisci expertus magis quam tu, confirmo tibi, ο Hermia,
denuntio, testor, non facile magis fidos homines istis finitimis esse te reperturum.
tibi itaque consulo, ut, quoad fieri potest ac licet, omni studio hos viros complecta·
ris. vobis quoque, ο Eraste et Corisce, consulo, ut Hermiam vicissim suscipiatin,
certantes mutuo amore et beneficio, uno maxime amicitiae nodo vinciri. at si quis
vestrum conjunctionem istam dissolvere videatur, (nam humana quidem mobilia
sunt) huc ad me meosque mittite accusatoriam delinquentis epistolam. puto enim
responsiones nostras, justitia et pudore, nisi quid magnum subsit, magis omni, ut
dicitur, incantatione vos in pristinam amicitiam et communionem copulaturas. ita
si philosophemur omnes nosque et vos, quantum valebimus et nostrum cuique con-
cedetur, rata haec modo edita oracula servabuntur. quod si ista negligamus, nihil
equidem profabor. omen namque bonum vobis praedico, atque vaticinor haec bona
omnia vos ita demum esse facturos, si Deus voluerit. hanc vero epistolam a vobis
tribus simul legendam censeo : aut saltem duobus una legentibus et saepe etiam
repetentibus : utendumque vobis pacto et lege certa, etiam jurejurando, ut aequum
est, interposito, non sine eleganti studio atque hujus studii sorore disciplina, testando
Deum, rerum omnium ducem praesentium et futurarum, ac ducis et causae patrem
dominum. quem, si vere philosophemur, cognoscemus aperte omnes, quatenus
felicis hominis natura potest attingere.

Vll.

PLATO DIONIS PROPINQUIS ET AMICIS BENE AGERE.

Scn11’s1srxs mihi censere vos eandem mentem in republica esse vobis conser-
vandam, quam Dion habuisset: meque rogatis in communionem accedere, quantum
verbo factoque virium habeam. [324] ego autem, si eam voluntatem opinionemque,
quam ille habuit, habetis, assentior vobis et in communionem accedo: si non
habetis, de ea re consultandum etiam atque etiam dico. quae vero fuerit illius mens
atque voluntas, non ut conjectans, sed tanquam sciens referre possum. quando ego
primum Syracusas profectus sum, annos circiter quadraginta :etatis agens, Dion in
ea erat aetate, qua nunc Hipparinus: et in ea, qua tunc erat, opinione semper
perseveravit, Syracusanos putans fore liberos oportere atque optimis legibus guber·
nari. itaque non esset mirandum, si quis Deorum hunc in eadem opinione
reipublicae gubernandae ipsi consentientem praestitisset. qua vero ratione id fuerit
faciendum, dignares est, quae et seni ct juveni audiatur. conabor autem, quoniam
praescns tempus id poscit, rem omnem a principio vobis referre. Equidem
adolescens dum essem, eandem quam plerique habui cupiditatem. statueram enim,
cum primum mei ipsius compos sactus essem, ad rempublicam me conferre. inte-
rim talia quaedam circa rempublicam contigerunt. nam cum praesens reipublice
status a multis improbaretur, secuta mutatio est. tunc unus et quinquaginta viri
gubernationem arripuerunt : horum undecim in urbe, decem vero in Piraeo soren-
sium urbanarumqut¹ rerum administrationem habebant. sed pcncs triginta viros

