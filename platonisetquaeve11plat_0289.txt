87] TJMAEUS. 273

taque violenter procellam inlus tremoremque ciet. ceterum 'quando uberior affluit,
calore proprio ligamenta exsuperans praeterque modum exaestuans, servat quidem 3
ac, si continue ad finem usque idonea vietoriae sit, penetrat in medullas, adustisque
radicibus inde animae vincula, quasi navis funes, resolvit et amputat‚liberamque di-
mittit. sed eum inser-ior adest corpusque liquescens ei resistit, ipsa devincta aut per
totum corpus excidit aut per venas in ventrem inferiorem superioremve compulsa,
tanquam transfuga ex seditiosa civitate, sic effugit e corpore, morbosque eos indu-
cit, [86] quos diarrhoeas vocant et dysenlerias‚ id est fluxus ventris lubricos fluxus·
que mordaces, nec non multas generis ejusdem alias molestias infert. quando igitur
corpus ignis potissimum excessu languet, continua febre laborat 2 quando vero aeris,
quotidiana discreta ε aquae, tertiana, propterea quod aqua segnior est quam ignis et
aer. terrae demum excessu, quartana, terra siquidem omnium tardissima quarto gradu
cum sit, temporis circuitu quarto fervet defervetque z hinc quartanas invehit febres,
quae vix seroque sanantur. Atque hoc quidem pacto corporis morbi contingunt. ania
mae vero morbi propter corporis habitum ita nascuntur. morbum animae dementiam
esse censemus. ejus genera duo ponimus‚insaniam et imperitiam, quaecunque igitur
passio alremtrum istorum infert, animi aegritudo est nuncupanda. iccirco voluptates
doloresque admodum vehementes morborum animae omnium gravissimi judicandi.
quisquis enim vel nimia gestit laetitia vel nimio dolore deprimitur, dum illam avidius
importuniusque asciscere, hunc vitare obnixe conatur, neque cernere neque. audire
recte quicquam potest, sed rabie furit, et in eo habitu constitutus minime rationis
est compos. qui vero plurimo fluidoque circa medullam abundat semine, atque ut
arbor pluribus quam conveniat fructibus gravida nimia ubertate luxuriat‚is profecto
fructibusque affectus, per omnem ferme vitam ob ingentes voluptates doloresque inf
sunit ac furit : cumque hujus animus propter corpus aeger sit atque insipiens, vulgo
tamen non aeger, sed pro voluntate sua, ut libet, affectus falso putatur. veritas autem
sic habet. nempe venereorum intemperantia maxima ex parte propter generis unius
habitum, per ossium raritatem in corpore lubricum madidumque, animi infirmitas
est. ac ferme omnis1voluptatum incontinentia, quae, perinde ac si sponte improbi
simus, vituperari solet, non recte ita vituperatur. nemo enim sponte malus, sed
propter pravum quendam corporis habitum rudemque educationem malus omnis fit
malus. omnibus autem adversa inimicaque ista sunt, et mala noxiaque contingunt.
rursus dolore afflictus animus similiter propter corpus in pravitatem plurimam incidit.
acris enim et infesta pituita, amari item felleique humores, quando oberrantes per
corpus non exhalant, sed per viscera revoluti vaporem suum penetralibus animans
ipsius infundunt, languores animae varios, et magis et minus, tum plures tum pau-
ciores efficiunt. [87] perferuntur sane ad tres animae sedes humores vaporesque hu·
jusmodi, ae pro loci diversitate unusquisque varias species generat difficultatis atque
molestiae, audaciae rursus timiditatisque‚ oblivionis praeterea atque hebetudinis. saepe
etiam ad pravum hunc corporaturae et affectionis habitum accedunt mores civitatis
iniqui sermonesque et privati et publici non parum animo noxii ; nec ullae doctrinae
ad tantorum malorum remedia a tenera aetate discuntur. atque ita, quicunque nos-
num pravi sunt, duabus ex causis, praeter voluntatem maxime contingentibus, pravi
fiunt. hujusmodi quidem malorum causae serentibus potius quam satis, educantibus
quam educatis, attribuendae. conandum tamen pro viribus, educationis, studiorum,
doctrinarum diligentia improbitatem rejicere, assequi probitatem. sed horum quidem
tractatio alio constat disserendi modo. Nunc jam converse, quo cultu quibusve causis

corporis animique salutem adipiscamur, decet exponere. justius enim est de bonit
Ptat, Tr. 11. 2 M

