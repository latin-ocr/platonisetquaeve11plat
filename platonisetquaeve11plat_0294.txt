278 PLATONIS [108

[108] cupiens et vos admonere et majorem a vobis veniam ad ea quae restant,
expetere. vos autem, si justa petere videor, ultro hanc veniam largiamini. So-
Nihil obstat, o Critia. quo minus tibi, quod 1›ostula5‚ tribuatur. quin etiam Hermo-
crati hoc idem a nobis tertio detur. constat enim hunc paulo post, cum dicturus erit,
eadem precaturum. ut igitur aliter exordiatur neque eadem cogatur repetere, sciat
veniam sibi esse tributam, et quasi id constet, ad dicendum protinus accingatur.
Praedico autem tibi, ο amice Critia, theatri sententiam, quod po'eta prior in eo mi-
rifice est probatus. quapropter plurIma tibi venia opus erit, si ea sufficienter es
comprehensurus. Hm. Idem mihi, o Socrates, quod et isti, nuntias. ceterum
segnes pusillanimesque nunquam palmam consecuti sunt, Critia. sermonem igitur
aggredi forti animo decet, ab Phoebo Musisque vocatis antiquos cives, excellentes
viros, summis laudibus illustrare. Cas. O amice Hermocrates, curu postera tibi
dies assignata sit, dicentem alium es secuturus, ideoque confidis. quale vero id sit,
ipse tibi forsitan declarabit. exhortanti itaque tibi et ad rem ipsam penitus in-
flammanti parendum: et ultra Deos, quos tu memorabas, alios insuper invocare
decet, praecipueque Mnemosynem, id est memon'am : ferme namque maxima
quaeque sermonum nostrorum in hac dea consistunt. nempe si sufficienter memineri-
mus recensuerimusque nunc vobis, quae quondam a sacerdotibus tradita a Solone
huc advecta fuerunt, videbimur theatro huic, ut arbitror, satis quae conveniunt pere-
gisse. hoc itaque jam agendum, neque ultra cunctandum. Primum autem com·
memoremus, quod summa erat annorum novem millium, ex quo bellum exstitisse
traditum est inter eos omnes qui ultra et eos qui citra columnas Herculis habitant,
quod in praesentia enarraturi sumus, horum quidem dux fuit haec civitas, bellumque
omne, ut dicitur, confecit: illorum autem insulae Atlanticae reges, quam insulam
Libya Asiaque majorem fuisse quandoque perhibuimus, postea vero coenum ibi in-
vium, submersa insula ex terrae concussione, relictum, quod quidem hinc illuc altum
in mare navigantibus obstat, ne ultra enavigare liceat. [109] gentes quidem barba-
ras, quae tunc erant, Graecasque generatim orationis ipsius progressus passim, prout
occasio dabitur, enarrabit : Atheniensium autem, qui tunc erant, adversariorumque
vires in primis res publicasque, et belli ordinem atque successum, exponere decet.
horum vero ipsorum nostra primum narrabimus. Dii quondam universum terrae or-
bem sigillatim sortiti sunt, in regiones singulas distributum. neque partitionem
banc contentio fecit. nam procul a ratione id esset, quod Dii vel quae unicuique
ipsorum conveniunt, ignorarent, vel cognoscentes, quae potius aliis competunt, aliena
jura vicissim usurpare contenderent. ceterum judicii jurisque sortibus sua quaeque ad
votum suscipientes, curantesque amicorum singula, regiones habitandas disposuerunt :
hosque veluti greges ipsorum possessionesque et armenta nutrivere, hoc tamen ex-
cepto, quod corporibus corpora cogere noluerunt, quemadmodum plagis pecora ju-
mentaque pastores: at vero tanquam docile et obediens animal, quasi ex puppe ra-
tem agilem dirigentes‚persuasione pro gubernaculis utebantur, eaque anirnam attin-
gebant, et ad mentem ipsorum ita ducentes mortale genus omne gubernabant. et alii
quidem Dii aliorum locorum gubernationem sortiti ea instituebant. Vulcanus autem
Minervaque, naturam habentes communem, tum quia eodem ex patre sunt, tum quia
per sapientiae studium perque artium diligentiam ad eadem tendunt, ita communem
sortem hanc nacti sunt regionem, utpote virtuti prudentiaeque nutura propriam
atque congruam: procreantesque in ea viros indigenas admodum generosos, eorum
mentibus rei publicae ordinem infuderunt. quorum duntaxat nomina restiterunt,
opera vero propter eorum, qui accepemnt, interitum et longa temporum intervana
e memoria hominum deleta sunt. semper enim superstes hominum ,genus, ut in

