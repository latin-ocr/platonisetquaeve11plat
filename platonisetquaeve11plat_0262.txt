246 PLAToNJs [37

inter se cursibus orbes peragere jussit: et ex septem interioribus tres quidem pari
celeritate, quatuor vero et ad se et ad reliquos tres celeritate quidem impari, debita
tamen ratione converti. Postquam igitur secundum creatoris illius mentem vota ani·
rnae constitutio absoluta fuit, mox omne corporeum intra ipsam effinxit, mediumque
mediae accommodans apto modulamine copulavit. at illa a medio per omne usque ad
coeli extrema se porr-igenS, eique extrinsecus circumfusa, seque in se ipsa convertens,
ita sempiternae sapientisque vitae in universum tempus divinum dedit exordium. et
corpus quidem coeli spectabile factum est; anima vero oculorum effugit obtuitum,
rationis et modulaminis compos, [37] ab auctore suo, omnium quae semper sunt et
sub intelligentiam cadunt optimo, ipsa quoque optima omnium, quae genita sunt, ef-
fecta. quoniam igitur ex tribus partibus, eodem scilicet et altero et essentia, conflata
est, ratione proportionis distincta atque compacta, nec non in se ipsam orbe reflec—
titur: quotiens aliquid attingit, quod essentiam dividuam habet et quod individuam,
in se ipsam omnino conversa, quid sit utrumque, discernit, et cui quid idem sit, a quo
alterum et diversum, ad quid quaeque, et ubi, quomodo, et quando esse hujusmodi
aliquid vel pati contingat, tam in his quae gignuntur, quam in illis quae semper sunt
eadem. ratio porro ad ipsum, quod idem est, vergens atque veridica, tam circa alte-
rum quam circa idem versata, et sine sono strepituque omni in eo, quod se ipso mo-
vetur, revoluta, quando ad sensibile aliquid se convertit, si tunc etiam alterius diver-
saeque naturae circulus recte per omnem ipsius animam rem ipsam nuntiet, opiniones
fideique assensiones firmas verasque producit. quando rursus circa rationale se ver-
sat, et ipsiuS, quod idem est, circulus se apte revolvens rem denuntiat, intellectus
necessario scientiaque perficitur. haec quisquis in alio quam in anima fieri dixerit,
a vero penitus aberrabit. Cum igitur hoc a se factum sempiternorum Deorum simu-
lacrum moveri et vivere pater ille, qui genuit, animadverteret, delectatus est opere,
et hac ductus laetitia opus suum multo etiam magis primo illi exemplari simile red-
dere cogitavit. itaque quemadmodum illud sempiternum animal est, ita universum
hoc pro viribus tale facere statuit. illius quidem animalis aeterna natura est: quod
genito operi congruere omnino uon potest. iccirco imaginem aevi mobilem effingere
decrevit: ac dum coelum exornaret, fecit aeternitatis in unitate manentis aternam
quandam in numero fluentem imaginem, quam nos tempus vocamuS. dies porro et
noctes et menses et annOS, qui ante coelum non erant, tunc nascente mundo nasci
jussit : quae omnia temporis partes sunt. atqui erat et erit, quae nati temporis species
sunt, non recte aetemae substantiae assignamus· [38] dicimus enim de ina, est, erat
et erit. sed illi re vera solum esse competit. fuisse vero et fore deinceps ad genera-
tionem tempore procedentem referre debemus. motus enim quidam duo illa sunt.
aeterna autem substantia cum eadem semper et immobilis perseveret, neque senior se
ipsa fit unquam neque junior, neque fuit hactenus, neque erit in posterum, neque re-
cipit eorum quicquam, quibus res corporeae mobilesque ex ipsa generationis conditi-
one subjiciuntur. nempe haec omnia temporis imitantis aevum seque numero revol-
ventis species sunt. saepe etiam dicimus, quod factum est, esse factum ε quod fit, in
generatione esse: quod fiet, esse faciendum: et quod non est, non esse. quorum
nihil recte. et exacta ratione dicimus. sed exquisitam de iis discussionem praesens dis-
putatio non requirit. tempus vero una cum coelo sactum est, ut una orta una etiam
dissolvantur, si qua his dissolutio unquam contigerit : et ad exemplar aeternae naturm
ideo factum est, ut mundus hic illi praestantiori, quoad potest, simillimus sit. ille
enim mundus, hujus exemplar, omne per aevum est: hic vero perpetuo per omne tem-
pus fuit fitque solus et erit. hac ratione consilioque Dei, tempus creare volemis, sol
et luna alite quinque stellae, quae vocantur erraticae, factae sunt, quo temporis nume·

