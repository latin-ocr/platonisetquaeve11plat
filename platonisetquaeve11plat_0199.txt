519] DE REPUBLICA LIB. VH. 183

risum prorumpet ; sed diligenter inquiret, utrum a lucidiori vita descendens novis
tenebris obruatur, vel ab insipientia plurima ad fulgidum spectaculum surgens sub
corusco nimium splendore deficiat. et unius quidem affectum Hyaablt’ vitamque
ejus beatam fore censebit: alterius miserebitur: ac si forte ridere coeperit, baud
tam inepte hunc ridebit quam eum, qui a lumine superno deciderit? GLAu. Con-
sentaneum. So. Si haec igitur vera sunt, ita de his cogitandum est, Eruditionem
non esse talem, qualem aliqui praedicant. pollicentur enim animo scientiae prorsus
experti se scientiam tradituros, quasi oculis caesis visum. Guu. Profitentur certe.
So. Praesens autem ratio nobis significat vim, quae est in animo cujuscunque, ac in-
strumentum„ quo res discere quisque potest : perinde ac si oculum impossibile esset
aliter quam simul cum toto corpore ad clarum objectum ex obscuro convertere : ita
curn tota anima simul e generatione circumducere oportere usque ad id, quod ens di-
citur, ut ipsius clarissimum possit speculando transcendere. hoc autem ipsum bonum
esse dicimus. GLAu. Nempe. So. Ad hoc igitur ipsum eruditio competens erit
facultas quaedam animi dirigendi, ut ipsius oculus quam facillime et efficacissime
convertatur. quae huic oculo aciem visumque non dabit: sed eum potius, cum
visum quidem habeat, neque tamen recte conversus sit neque, quo decet, aspiciat,
convertere omni machinatione contendet. GLAu. Ita videtur. SO- Ceterae igitur,
quae virtutes animae nuncupantur, in boc videntur virtutibus corporis similes, nam,
cum natura non insint, paulatim consuetudine et exercitatione comparari videntur.
Sapientia vero maxime omnium divinioris cujusdam virtus exsistit, quod vim quidem
suam nunquam amittit, ab ipsa vero circumductione [519] utile et conferens, ac
inutile rursus noxiumque evadit. an nondum animadvertisti, quarn acute videt
celeriterque discernit illorum animula, qui, licet mali sint, tamen sapientes haben-
tur, ea ad quae conversa est: tanquam aciem babeat nequaquam hebetem, sed
pravitati servire coacta sit? atque iccirco, quo acutius inspicit, eo plura peragit
mala. Gmu. Omnino quidem. So. Si ab hoc ingenio statim apueritia amputen—
tur, quae sunt generationis affinia, ceu plumbea pondera, quae comestionis et hujus-
modi voluptatibus et libidinibus atque deliciis inhaerentia mentis aciem ad inferiora
detorquent 3 confestim expeditus ejus intuitus etad ea, quae vera sunt, conversus,
ipse scilicet idem et in eisdem horninibus tam acute illa discernet quam ista, quibus
iu praesentia est intentus. GLAu. Probabile est. So. Quid istud? nonne proba-
bile ac necessarium ex praedictis, neque rudes homines et veritatis ignaros rem
publicam sufficienter administrare, neque e05, qui semper iu studiis literarum versati
sunt? propterea quod illi quidem finem sibi certum non proposuerunt in vita, ad
quem respicientes oportet omnia agere, quaecunque agant et privatim et publice ε
isti autem haud sponte tractabunt civilia, existimantes se etiam hac in vita, a nego-
tiis humanis semotos, in beatorum insulis habitare. Gn υ. Vera narras. So.
Nostrum igitur, qui condidimus civitatem, erit officium optimas hominum naturas
impellere ad eam, quam supra diximus maximam, disciplinam bonumque cognoscen-
dum : adeo ut et sursum ascendant, et postquam ascenderint ac satis inspexerint,
ne ipsis, quod nunc conceditur, permittamus. GLau. Quid istud? So. Utin ea
videlicet contemplatione permaneant, neque velint rursus ad homines istos carcere
clausos huc descendere, neque laborum istorum honorumque, sive viliores fuerint
seu pretiosiores, esse participes. Grau. An ipsis injuriam inferemus, cogemusque
eos deteriorem vitam subire, curn frui meliore possint? So. Oblitus es, o amice,
hoc legi curae non esse, ut unum quiddam genus in civitate in primis sit beatum,
sed ut tota civitas. profecto ad hoc cives ipsos persuasione et impulsione conci-
Ιὶὸἲι ficitque ut mutuo sese adjuvent communemque pro viribus utilitatem colant.

