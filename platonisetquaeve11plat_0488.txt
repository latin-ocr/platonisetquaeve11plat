472 EPISTOLA 11. [313

vero vocare, et quaerere quid mihi esset negotii, cum diffidentia quadam, ut mibi
videbatur. et qui de iis loquebantur, permulti erant; affirmantes, quod me quidem
contemneres atque ad alia animum intendisses. haec igitur tunc fama increbuit.
quid autem post haec fieri oporteat, jam audi : ut ad illud, quod interrogasti,
respondeam, quo pacto nos invicem gerere debeamus. si tu quidem omnino
philosophiam spernis, valere sinamus ε sin autem vel ab alio audisti vel ipse per te
invenisti meliora quam ea, quae a me traduntur, illa complectere. quod si nostra
tibi placent, nos quoque maxime honorare debes. nunc autem, tanquam ab initio,
tu ducas, ego sequar. honoratus enim a tete honorabo : non honoratus autem
conquiescam. praeterea si tu honorare prius me coeperis, philosophiam videberis
honorare: idque apud multitudinem, quod tu inprimis cupiebas, tibi gloriam
pariet, tanquam sapientiae amatori. sin autem ego te honoravere me minime hono-
rantem, divitias admirari videbor et sequi. hoc vero quam turpe ab omnibus cense-
atur, non ignoramus. ut autem summatim dicam, te honorante, ambobus honor erit:
me autem honorante, ambobus infamia. et de his quidem satis. summa vero ipsa non
recte se habet. narrabit vero ipse tibi Archedemus, cum ad te redierit. illud
autem pretiosius et divinius, de quo per illum me interrogas, omnino ipsi est
ostendendum. ais enim, ut ille refert, non sufficienter tibi a me de prima natura
demonstratum fuisse. dicendum est igitur tibi nune per aenigmata quaedam, ut si
quid huic tabellae vel mari vel terra contingat, qui eam legerit, intelligere non
valeat. est autem ita. circa omnium regem cuncta sunt ε ipsius gratia omnia, ipse
pulchrorum omnium causa : circa secundum secunda z tertia circa tertium.
humanus animus affectat, qualia illa sint, intelligere, aspiciens in ea, quae sibi cog-
nata sunt: [313] quorum nihil sufficienter se habet. sed in rege ipso etin his,
quae dixi, nihil est tale. quod autem posthoc est, animus dicit. at enim qualis haec
tua interrogatio est, Dionysii et Doridis fili, quae malorum omnium causa est?
immo vero magis hujus stimulus quidam animo nostro ingenitus: quem nisi quis
eruat, veritatem certe nunquam assequetur. tu hoc ad me in hortis, cum essemus
sub lauris. excogitavisse dixisti: ac tuam fuisse inventionem. et ego inquam, si
hoc ita se habere tibi videretur, multis me disputationibus liberasses: nec alium
unquam hujus inventorem reperisse : plurimamque investigationem meam circa id
versari. tu forsan, aliquo audito, divina quadam sorte inde progressus cs.demonstra-
tiones autem ejus rei nunquam firmas, sed alias aliter protulisti, quatenus phantasia
conjectabas. hoc autem nihil est tale, et hoc non tibi soli contigit. sed certe scito
neminem, quando primum me audit, aliter affici. et alius quidem magis, alius vero
minus defatigatus vix tandem a labore cessant. omnes autem ferme laborant non
parum. haec autem cum ita sint et suerint, fere invenimus, ut opinor, quod tu per
epistolam petiisti, quemadmodum oportet invicem uos habere. postquam vero haec
et per se discusseris, et cum aliorum opinionibus comparaveris: modo rectum
examen peregeris, consentientem nobis te et nostris praebebis. quonam igitur pacto
liaec et alia, quae diximus, fient? recte tu quidem ea de causa Archedemum ad nos
misisti. ac postquam ad te reversus sententiam tibi meam retulerit, dubitationes
aliae te forsitan capient ε tu vero, si recte tibi consules, mittes iterum ad me
Archedemum : ille rursus, quasi mercator, non sine lucro redibit. quod si bis aut
ter fecerim atque illa, quae mittimus, diligenter examinaveriS, mirabor equidem, si
non multo melius quam nunc ad ea, quae dubitas, te habeas· audacter igitur id
agatis. neque enim vel tu vel Archedemus negotiationem ullam suscipere potest,
quae aut honestior sit aut Deo acceptior. [314] cave tamen, ne excidant baec
unquam in aures hominum disciplinae eruditionisque expertium. nulla sunt enim,

