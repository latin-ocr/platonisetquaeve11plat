274 PLATONIS [88

quain de malis verba facere. omne bonum pulchrum: pulchrum vero sine mensura.
et moderatione esse non potest. ideoque animal, quod tale futurum est, convenienti
mensura moderatum esse oportet. ex eorum autem numero, quae commensurata mo-
derataque dicuntur, exigua quaedam persentimus et judicamus, praecipua vero et
maxima ignoramus. porro ad bonam et malam valetudinem, ad virtutes et vitia,nulla
moderatio vel immoderatio majoris momenti, quam animae ad ipsum corpus, esse
videtur. horum nihil consideramus, neque animadvertimus quod, quando robustam
magnamque animam imbecillior inferiorque vehit species vel quando contra ista jun-
guntur, totum ipsum animal pulchrum esse non potest. maxima enim mensura et mo-
deratione caret. quod autem contra affectum est, spectaculorum omnium ei, qui id
valeat intueri, pulcherrimum amabilissimumque apparet. corpus quidem, quod gran-
dioribus vel inaequalibus cruribus, aut quo visalio modum excedente membro secum
ipso dissentit, et deforme est et in serendis laboribus contorquetur, vacillat, lassatur
et concidit,innumerabiliumque malorum sibi causam praebet. idem quoque judican-
dum de eo ex anima et corpore composito, quod animal appellamus. quando enim
anima corpore admodum potentior est, exsultat in eo atque effertur, [88] et totum
ipsum intrinsecus quatiens langoribus implet. quando etiam ad discendum investi-
gandumque collectis in unum viribus vehementer incumbit, liquefacit protinus cor-
pus et labefactat. denique cum ad docendum disserendumque privatim et publice
ambitiosa quadam concertatione contendit, inflammat corpus atque resolvit. non-
nunquam etiam destillationes fluxusque commovens, medicorum plurimos decipit,
cogitque illos contrarias causas judicare. rursus quando corpus grande et pigriori
mole superexcedens pusillae exilique cogitationi animi copulatur, cum geminae sint
in homine secundum naturam cupiditates, una quidem per corpus alimentorum,
altera vero per id, quod divinissimum nobis inest, prudentiae : tunc sane potentioris
illius praevalentes agitationes quod suum est adaugent 3 quod vero animi, hebes, in-
docile, obliviosum reddunt, atque ita infirmitatem maximam, videlicet imperitiam,
generant. una demum est ad utrumque salus et conservatio, ut neque animam sine
corpore neque corpus absque anima moveamus, ut in mutua contentione exaequatis
invicem viribus insurgentia bonam totius valetudinem tueantur. quapropter quicun-
que mathematicis doctrinis operam dat, aut cuivis mentis indagationi vehementius
studet, debet etiam motum corporis adhibere et in gymnastico. exercitatione versari.
ac rursus qui summa corpus diligentia firmat et roborat, animae quoque vicissim mo-
tus adjungere, musica et omnibus philosophiae studiis usuS, si modo quis jure bonus
simul et pulcher sit appellandus. Similiter quoque partes curare debemus, totins
speciem imitati. cum enim corpus ab ingredientibus incendatur intus frigidumve
fiat, et iterum ab externis aridum madidumve reddatur, et, quae deinceps ista se-
quuntur, perpetiatur, quando quis otium agens corpus motionibus his committit,
superatum ab his dissolvitur. at si quis in curando corpore illam imitetur naturam,
quam altricem universi vocavimus, ita ut nunquam torpere permittat, sed moveat
semper, jugique agitatione internis externisque motibus secundum naturam ubique
resistat, et moderata quadam commotione orben-antes passiones corporis partesque,

cognationis ratione servata, vicissim in ordinem redigat et exornet, secundum ser-

monem illum superiorem, quem de universo habuimus, nequaquam sinet inimicum

inimico admotum proelia in corpore morbosque ciere, sed efficiet potius, ut amicum

adhaerens amico sanitatem corporis tueatur. [89] omnium vero motuum optimus ille

est, qui in semet ex se ipso fit : nam et mentis et totius ipsius motioni cognatissi-

mus est : qui vero ab alio fii, deterior. deterrimus autem motus, quando jacens et

quietem agens eorpus ab aliis secundum partes movetur. quapropter purgationum

constitutionumque omnium corporisv qua* exercitatione gymnastica fit, saluberrima

