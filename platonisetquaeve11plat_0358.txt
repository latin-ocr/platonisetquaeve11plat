342 PLATONIS ' [7 39

ipse adulterinus esse unquam videatur, simplex semper ac verus : nec alius ipsum
talis fraudetur. [739] Verum jactus, qui modo sequitur in ipsa legum positione,
sicut in tessaris, ut proverbium habet, a sacro cum insolitus sit, sorte primum mirari
auditorem faciet. cogitanti tamen atque experto videbitur, secundo loco quoad
optimum statum civitas sic institui. fortasse quispiam ipsam non suscipiet, quia
consuetus non fuerit cum legumlatore more tyrannico in serendis legibus non utenti.
recte sane agetur, si optima respublica et secunda et tertia proponatur, deturque
optio cuique, arbitratu suo quamlibet electuro. id nunc similiter nos agamus. et
cum primam virtute rempublicam secundamque et tertiam exposuerimuS, Cliniae
optionem demus, et cuique volenti, haec suo more deligere, partique suae, quod sibi
placet, tribuere. prima igitur civitas est et respublica legesque optimae. ubi quarn
maxime per universam civitatem priscum illud proverbium lucum habet, quo fertur
vere amicorum omnia esse communia. certe in hoc praecipue virtutis erit terminus,
quo nullus poni rectior poterit, si alicubi videlicet aut fit istud aut uuquam fiet, ut
communes mulieres sint, communes et libeii: communis quoque omnis pecunia;
omnique studio, quod proprium dicitur, undique e vita remotum sit : usque adeo,
ut ea etiam, quae propria singulis natura sunt, communia quoddammodo fiant : ut
et oculi et aures et manus communem in usum cernere, audire, agere videantur ε
laudentque et vituperent eadem similiter omnes, eisdem rebus gaudentes eisdemque
dolentes: ac denique pro viribus sub his legibus vivant, quae unam quam maxime
civitatem efficiunt. talem utique civitatem sive Dii alicubi sive Deorum filii uno
plures habitent, ita viventes eamque servantes omni certe referti gaudio vivunt.
quapropter rei publicae 'exemplar non alibi considerare oportet, sed hac inspecta
talem maxime pro viribus quaerere. ea vero, quam hic nos aggressi sumus, si fiat,
proxime quodammodo ad immortalitatem accedet: ac si non primo, saltem secun-
do loco erit una. sed de tertia postca, si voluerit Deus, determinabimus. nunc vero,
quaenam haec sit et quo pacto talis fiat, consideremus· primurn igitur domos agros-
que sortiantur, nec agros communiter colant. [7⁴0] nam majus hoc est quam haec
generatio nutritioque et educatio ferre possit. sed hac mente ita distribuant, ut
putent singuli, sortem suam toti civitati esse communem. quippe cum ea regio
patria sit, magis eam colere debent quam filii matrem. haec enim, cum Dea sit,
domina mortalium est. idem quoque de indigenis tam Diis quam daemonibus est
censendum : scd ut ista sic omne per tempus durent, danda opera est; ut, quot
nunc foci numero distributi sunt, totidem semper futuri sint, neque plures unquam
neque pauciores. quod ita firmiter in omni civitate fiet, si sortem nactus quisque
semper unum de filiis suis tantum, quem malit, domus ipsius heredem relinquat et
successorem, cultoremque Deorum et civitatis et generis tam viventium quam
defunctorum. ex reliquis autem filiis, si plures uno sibi nati sunt, feminas quidem
secundum legem, quae sancietur, collocet: mares autem civibus illis, quibus filii
non sunt, adoptione committat, maxime quidem per gratiam. sivero gratiae quos-
dam deficiant, aut si plures vel mares vel feminae singulis nascantur, aut contra si
paucioreS, cum mulieres forte soecundae non suerint, de omnibus istis maximus prae-
stantis-‚simusque magistratus, quid fieri oporteat, diligenter consideret: viamque
omnino inveniat, sive abundet filiorum foetura sive deficiat, ut quinquies mille et
quadraginta habitationes solummodo semper maneant. multae autem sunt viae. nain
et prohiberi genere, cum nimis affluit, potest: et contra, cum opus est, ut augeatur»
curari : ac vel honore vel dedecore monitionibusque senum ad juvenes lieet ad
eam homines adhortari. denique hinc omnis desectus oritur ct inopia, cum quinquies ’
millium ct quadraginta domorum numerus non servatur. quod si ob nimium in ptos

