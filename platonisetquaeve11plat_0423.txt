880] DE LEGIBUS LlB. lX. 407

aut majore aliquo vel non multo minore supplicio puniatur: nec de genere suo
quisquam, etiamsi aetatem alege praescriptam impleverit, judicet. [879] sin vero
servus liberum ira concitus vulneraverit, a domino tradatur vulnerato, ut arbitratu
suo injuriam ulciscatur: nisi velit damnum ipse recuperare. quodsi servi vulnerati-
que malitia per compositionem sactum fuisse quis ambigat, ad judices deferat:
quod si non convicerit ita esse, triplum damni restituat: sin vero convicerit,
servitutis reum habeat eum, qui dolose cum servo egit. qui vero non sponte aliquem
vulneravit, simpliciter damnum persolvat. nullus quippe legumlator imperare
fortunae potest. judices autem sint, qui et natis nepotibusque ad parentes: a
quibus, quantum damnum suerit, declaretur. violentie quidem passiones sunt omnes,
quas diximus3 violentum quoque omne verberandi genus. oportet igitur omnes
homines, mulieres simul ac viros, adolescentes ac senes, ita de his semper existi·
mare: seniorem non parvo intervallo junioribus praeponendum esse et apud Deos
et apud homines, qui victuri feliciter sint. caedi ergo senem a juniore et turpe est
et odio a Diis habetur. decet autem juvenem verberatum a seniore, id ob senectutis
reverentiam patienter ferre. sic itaque sanciamus z quilibet seniorem et re et verbo
colat. ac si viginti annis major est, quasi patrem, si vir fuerit, aut matrem, si
mulier, revereatur z atque adeo omnibus semper abstineat, qui in ea aetate sint, qua
procreare parereque ipsum potuerint,- natales Deos verituS. abstineat, inquam, non
solum cive, sed seniore etlam. peregrinum vero audentem civem caedere, si, qui
caeditur, puniendum censet, ad tribunos plebis perducat3 nec ipse verberet ε ut eo
magis a caedendis civibus suis abstineat, quando etiam a peregrinis se continet.
Peregrino similiter advenaque, sic ut neque invadendo neque se defendendo
verberibus caedere ipsum audeat. hic vero magistratus, hospitalem Deum veritus,
rem diligenter inquirat, et, si peregrinus injuria civem percusserit, verbera totidem
sibi publico flagello reddantur, ne quid tale amplius impudenter audeat. sin vero
innocens peregrinus videbitur, minis eo castigato, qui perduxit, ambos dimittant.
aequalis autem si aequalem vei paulo majorem, nondum tamen patrem, [880] aut
senex senem sive juvenis juvenem, verberibus caedant, secundum naturam nudis
manibus se defendant. si quis ultra quadraginta natus annos, sive dum alium
invadit sive dum se defendit, caedere quemquam audeat, servilis rusticusque
habitus hoc opprobrio satis punitus videbitur. quicunque his monitis obtemperabit,
modestus et mansuetus habebitur. qui vero prooemia haze spernet, hac lege co'erce-
atur : qui aliquem viginti annis vel pluribus natu majorem pulsavit, primum quidem
qui forte interfuerit, si nec junior nec aequalis sit, prohibeat, et, si non prohibuerit,
secundum leges improbus habeatur. sin autem verberato aequalis aut junior sit,
quasi fratrem aut patrem aut quasi superiorem defendat. ac praeterea judicio
subjectus sit, qui seniorem, ut diximus, verberavit: et si damnabitur, non minore
quum annuo tempore vinciatur, immo etiam majore, si modo judicibus id videbitur.
si peregrinus vel incola viginti annis vel pluribus seniorem pulset, praesentes ea
lege, qua diximus, opitulentur. et qui condemnatus fuerit, si peregrinus quidem est
sed non incola urbis, biennium vinciatur: sin autem incola urbisque habitator
legibus non obtemperat, triennium 3 nisijudices decreverint diutius detinendum.
qui vero praesens fuerit nec opitulatus secundum legem sit, si de primo maximoque
sit censu, mina damnetur ι secundi vero census si fuerit, drachmis quinquaginta:
tertii triginta : quarti viginti. luorum judices sint ductores exercitus, praefecti
ordinum, tribuni equitumque magistri. legum vero, ut videtur, aliae ad bonorum
hominum doctrinam ponuntur, ut per eas intelligant, quo pacto inter se amice ver-
sentur: aliae ad compescendam illorum perunacizun, qui indomiti natura sunt.

