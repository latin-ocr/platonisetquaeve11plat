426 PLATONIS [920

desertis locis, ad quae multae longaeque ducunt viae, cauponandi gratia domos
aedificant, optato diversorio tempestate pulsos suscipiunt, et caloribus pressos
recreant: deinde, non tanquam amicos hospitalibus muneribus donatos remittunt,
sed ut inimicos atque captivos crudeliter se redimere cogunt, rebusque omnibus
spoliant. haec autem ceteraque hujusmodi in his omnibus turpiter acta faciunt, ut
hujuscemodi studia, quae indigentibus opem ferunt, calumniae sint subjecta. quorum
remedium a latore legum excogitandum est. recte igitur jam olim trito proverbio
dicitur, Arduum esse adversus duo contrariaque pugnare ε quemadmodum in
inultis aliis morbis, et in isto contingit. pugna enim nunc nobis ad duo imminet.
divitias atque egestatem: quorum alterum hominum animum deliciis mollitieque
corrumpit, alterum doloribus ad impudentiam trudit. quod igitur remedium iu
civitate prudenter instituta ad pellendum hunc morbum excogitabimus? danda est
opera primum, ut quam minimo pro viribus cauponum genere in civitate utamur.
deinde his hominibus cauponandi artes commendandae sunt, quibus corruptis non
magnum civitas detrimentum incurrat. tertio invenienda via et ratio est, ne facile
impudentia atque illiberalitate 'illorum hominum animi repleantur. his dictis,
haec Magnesiensibus lex de hujusmodi rebus bona fortuna seratur, quorum urbem
Deus erigens coli iterum facit: Nullus eorum, qui de quadraginta et quinque
millibus domorum sunt, caupo mercatorque nec sponte nec invitus fiat: nec privati
cujusquam fiat minister, qui non ex aequo in eadem sorte sibi respondeat, nisi panis
ac matris aliorumque genere majorum, ceterorumque seniorum, qui liberi sunt et
libere vivunt. Liberum vero et non liberum non facile potest legibus exquisite
distingui. discernatur tamen ab optimatibus, ac odio et amore ipsorum dijudicetur.
eum vero, qui illiberali cauponationi in aliqua arte operam dederit, volens quilibet
ad optimates virtuteque primos, quasi generi suo dedecori sit, accuset. et si pater-
nam domum indigno studio maculasse deprehendatur, ab hoc opere vinculis
annuis arceatur. [920] qui si iterum lapsus fuerit, biennium vinciatur: ac deinceps,
quotiens peccasse deprehenditur, duplo tempore semper detineatur. altera lex jubet,
ut peregrini dumtaxat et advenae cauponarias artes sequantur. v tertia lex cavendum
monet, ut peregrinus ille vel incola aut quarn optimus aut quam minime malus sit·
nec ignorare legum custodes debent, non solum observatores illorum se esse, quos
ab iniquitate pravitateque amovere difficile non cst, qui bene nati educatique sunt,
verum etiam illorum multo magis, qui tales nou sunt, etin artibus his versantur,
quibus ad improbitatem facilius impelluntur. cum vero cauponatio multiplex atque
varia sit, cum peritis singulorum ejus generum custodes legumconveniant, et, ut
paulo ante *de adulteratione huic affini dicebamus, quae necessaria civitati videbun-
tur, ea fieri prImo constituant. deinde, impendio et emolumento diligenter
examinato, quid mediocre cauponi lucrum sit, videant: ettam impendium quam
emolumentum conscribant. observentur autem alia ab aedilibus, alia a rerum vena-
lium curatoribus, alia ab agri magistratibus. sic ferme cauponandi artes singulis
proderunt et minime oberunt. si quis nou videatur pacta servasse, nisilex aut
decretum prohibeat, aut necessitas et vis illata coegerit, aut inopinatus casus invi-
tum detinuerit, in aliis non servati causant pacti tribuum judices cognoscant: nisi
vicini aut arbitri prius reconciliaverint. Vulcano et Palladi opificum genus, qui
vitam nobis suis artibus instruxerunt, consecratum est: Marti vero et Palladi'genus
eorum, qui artificum opera ceteris quibusdam ad tutandum nuntiandumque paratis
conservant artibus. nec ab re horum genus liis Diis est consecratum. lii enim omnes
regionem populumque curant. alii quippe bellicis certaminibus praesunt: alii
stipendiaria opera instrumentaque efficiunt. hi profecto, Deos auctores veriti,

