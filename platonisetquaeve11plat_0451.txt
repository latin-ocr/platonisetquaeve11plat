938] DE LEGIBUS Llss. XI. 435

conqueritur. et si convicerit, pretium servi a judicio constitutum a damnato dupli-
catum accipiat: sin autem convictus fuerit, et damnum restituat et servum
insuper tradat. si jumentum aut equus aut canis aut domesticum aliud animal
proximi rem attriverit, animalis dominus similiter damnum restituat. si quis sponte
testimonium ferre noluerit, citetur ab indigente z citatusque tempore idoneo adsit,
et testimonium, prout sciverit, afferat. si nescire dixerit, jurejurando, tribus Diis,
Jove, Apolline, Themide nominatis, nescire se affirmet, ac abeat. [937] qui ad
ferendum testimonium citatus non venerit, damnum ei, qui citavit, secundum
legem deponat. si judex aliquis in testimonium citatus fuen't‚ testimonio allato
nullam in eadem causa sententiam ferat. mulieri liberae, si quadraginta annos
excesserit, tam ad testandum quam ad dicendum interesse judicio liceat, immo
vero et ad agendum, si sub viro non sit. vivente vero marito testimonium perhibere
solummodo liceat. servo autem et servae et pueris de homicidio solum dicere
testarique liceat ε si idoneum fidejussorem dederint se usque ad latam sententiam
permansuros, si forte falsi testimonii fuen'ut accusati. si quis falsi testimonii agere
voluerit, quod et in toto et in paite testimonii et utrisque adversariis licet, antequam
sententiam judices ferant, falsos fuisse testes objiciat. falsi vero testimonii crimina-
tiones ab utrisque illatas magistratus ipsi conscriptas servent, et ad judicium postea
de falso testimonio referant. si quis falso testimonium bis dixisse inveniatur, a nulla
lege tertio testari cogatur : si vero ter, nullo modo postea testitnoniumsibi dicere li·
ceat. quod si ter in falsitate deprehensus testari ulterius ausus fuerit, a volente quo-
libet ad magistratum deferatur, et a magistratu tradatur judicio: et si convictus
fuerit, moriatur. quando in lite falsa testimonia intercesserint, per quae adversarium
superasse videri quis potuit: si plures, quam medietas testium, condemnati
suerint, judicium secundum illa nullum procedat. disceptare vero convenit,
utrum secundum illa testimonia quicquam judicatum sit necne, et, quomodocunque
judicatum fuerit, hoc pacto justum lis finem consequatur. Verum cum multa in
vita hominum bona sint, pluribus eorum quasi quaedam dirae calamitates insident,
quae maculant illa atque coinquinant. judicialis autem disceptatio judiciumque
cur homini bonum non est, quod humana omnia mansuefecit? atqui cum discep-
tatio talis bonum sit, cur et adesse in lite alicui et causae justae favere bonum non
sit? haec cum ita sint, perversa calumnia bonum artis subit nomen, quae artifici-
um invenisse in litibus asserit, quo agenda et dicenda, sive honesta sive turpis sit
causa, superare facile quis possit, victoresque faeere, [938] quibus ipsa rationibus
suis favet, si pro artis ipsius beneficio pecunia dabitur. haec sive artis expers
exercitatio quaedam sit, danda opera est, ne in nostra civitate aditum habeat 3 sed
legum verita conditorem, nihil adversus leges proferat, et alio profecta vires suas
ostendat. siquis vero non pareat, hac lege deterreatur: Si quis justitiae vires in
animis judicum in contrarium vertere conetur, ac praeter opportunitatem multa
litigia movet, aut moventibus adest: agat in eum, quicunque voluerit, male agendi
aut denique defendendi crimine, judiciumque hujusmodi apud electos judices
agitetur. et si damnatus fuerit, discutiatur, utrum avaritia an ambitiosa quadam
contentione id fecerit. ac si contentione, certum sibi judices tempus praescribant,
in quo neque pro se neque pro alio ullam agat dicatve causam : sin autem avaritia,
peregrinus quidema regione, nunquam rediturus, abito, et si redierit moriturus.
civis autern, si avaritia fecisse id deprehendatur, quoniam pecuniam tanti fecerit,
omnino moriatur. quod si ambitiosa contentione bis tale quid fecisse judicatus
fuerit, id ipsum supplicium subeat.

