768] DE LEGIBUS LIB. Vl. 355

ornnem namque magistratum necesse est quorundam etiam esse judicem. non
tamen judex omnis necessario est magistratus et prinecps: quanquam judex ea
die, qua judicium peragit, quodammodo magistratus est non vilis. igitur, quasi
judices ipsi magistratus aliqui sint, de his jam, qui quarumque rerum et quot in
unaquaque re esse debeant, disseramus. augustissimum certe judicium sit, quod
sibimet aliqui praefecerunt, communi consensu judicem eligentes. reliqua judicia
duo sint. alterum, quando privatus injuriam a. privato pati conqueritur, eumque
in judicium trahit: alterurn, quando reipublicae injuriam a civium aliquo fieri
arbitratus aliquis communibus rebus auxiliari conatur. dicendum est igitur, quos
et quales judices esse oporteat. primum judicium commune omnibus privatiS, qui
tertio inter se litigant, ita fiat: omnes magistratus, tam annui quam majoris
temporis, pridie kalendas mensis illius, quo post aestivum solstitium novus incipit
annm, in templum unum conveniant. ubi jurejurando interposito, a singulis
magistratibus veluti quasdam Deo primitias offerentes, unum judicem deligant,
qui optimus esse et optime atque sanctissime judicia illo anno redditurus civibus
videatur. ac postquam judices designati sunt, ab eisdem, qui designarunt, singuli
comprobentur: et si quis reprobatus fuerit, alius similiter eligatur. comprobati
illis, qui per praecedentia reconciliati non sunt, judicia reddant et aperte suffra-
gium ferant, audientibus spectantibusque necessario consultoribus reliquisque
magistratibus, qui eos declaraverunt. de ceteris autem intersit pro arbitrio quisque.
quod si quis aliquem injustam sponte sententiam tulisse incuset, apud legum
custodes hoc faciat: et qui damnatus fuerit, dimidiam damni partem injuriam
passo persolvat. si autem mulcta dignus majore videatur: judices ipsi, qui con-
demnarunt, quid aut pati aut reddere debet, vel reipublicae vel injuriam passo,
cognoscant. in publicis autern accusationibus necesse est inprimis multitudinem
judicii participem facere. [768] nam quando adversus civitatem peccatur, omni-
bus infertur injuria. ideoque merito graviter patiuntur, nisi ad judicandum ipsi
etiam admittantur. sed et principium judicii hujus et finis deferri ad populum
debet, examen autem et approbatio ad tres maximos magistratus, de quibus
conveniant litigantes. at si convenire nequeant, consilium ipsum electionem
utriusque cognoscat et judicet. oportet praeterea privatorum judiciorum omnes
pro viribus participes esse. nam qui a judicandi potestate omnino repellitur, is a
civitate se prorsus existimat alienum. his de causis per ipsas quoque tri bus necesse
est judicia fieri, judicesque sorte statim incorruptos precibus judicare. et demum
judicium illud cuncta definiat, quod intemeratum omnint), quoad humanis in
rebus lieri potest, esse debere diximus, ad eas lites determinandas. quae nec per
vicinos neque per contribules dirimi potuerunt. verum de judiciiSâ€š quae magistratus
esse nec affirmare nec negare facile sine controversia quisquam poterit, lioec quasi
exterius circumducta descriptio nonnulla complexa est, nonnulla etiam reliquisse
videtur. nam judicialium legum exacta positio atque partitio longe rectius in calce
ferendarum legum locabitur. quare ad idem tempus has differamus. ceteri autem
magistratus maxima jam ex parte dispositi sunt. tota vero atque perfecta civilium
dispensatio, sive ad unum sive ad omnes pertineat, non antea liquido declarari
poterit, quam tractatio ipsa, principia et sequentia, media omnesque partes suas
complexa, ad exitum usque pervenerit. quae quidem iu praesentia usque ad ma-
gistratuum creationem progressa, ut antecedentium finis sufficiens est, ita feren-
darum legum principium: nec moram aut segnitiem amplius patitur. Cu.
Quamvis superiora omnia ex animo meo dixeris, hospes, multo tamen gratius
in praesentia mihi id contigit, quod cum dictorum exitu dicendorum initium

