378 PLATONJS [816-

Bacchica Bacchumque sequentium 'est : quas NymphaS‚ Panes, Silenos ac
Satyros vocant z quae quidem, ut aiunt, vinolentos imitantur, lustrationes et
sacra facientes. Totum hoc saltationis genus, neque quod bello conveniat
neque quod paci, neque quid sibi velit, facile determinari potest. rectissimum
igitur mihi videtur, id ita distinguere, ut seorsum a belli, seorsum etiam a
pacis saltatione id ponamus: negantesque hoc esse civile, atque ideo relinquen·
tes, ad belli pacisque, quse sine controversia est, saltationem ad nos pertinen-
tem jam revertamur. genus autem illud Musae, quo in pace et prosperitatis opinione
utimur, Deos Deorumque filios honorantes, bipartito distinguitur. alterum enim, cum
pericula laboresque evasimus et bona adepti sumus, adhibetur 3 quod majores con·
tinet voluptates ε alterum prioribus bonis servatis auctisque agi solet, in quo remis-
sior est voluptas. in hujusmodi vero rebus quisque ex majori voluptate concitatius,
ex minore remissius quisque movetur. modestior etiam quilibet et ad fortitudinem
exercitatior pacatius movetur. ignavus contra et ad temperantiam minime exercita-
tus majores vehementioresque movendi permutationes agit. [816] communiter
autem, seu cantu sive aliter quis loquatur, quieto id corpore facere nequit.
quapropter verborum imitatio, corporis figuris expressa, artem omnem saltatricem
peperit: qua concinne nonnulli, alii inconcinne moventur. cumque in aliis multis
nominibus bene et secundum naturam positis laudanda antiquitas sit, in hoc quoque
probanda est, quod saltationes cunetas moderatorum hominum, in rebus secundis
temperate gaudentium, recte admodum musiceque et secundum rationem concinni-
tates, quisquis ille fuerit, nominavit: duasque honestae saltationis constituit species :
et belli quidem Pyrrliichetn, pacis commode concinnitatem vocavit. haec debet
legislator figuris quibusdam exponere : custos autem quaerere, et inventa cum alia
musica conjungere, atque in solemnibus sacrificiis distributa, singula singulis dedi-
care, et ita ordinata stabilire, ut nihil eorum postea nec in saltu nec in cantu aliter
fiat, sedin eisdem voluptatibus civitas eadem perseverans, civesque iidem similes
semper. pro viribus permanenteS, bene beateque vivant. sed jam de honestis pul-
chrorum corporum generosorumque animorum choreis diximus. deformium vero
corporum cogitationumque motus, qni ad risum et comoediam verbis, cautu, saltati-
one omnibusque hujusmodi imitationibus spectant, considerare et cognoscere ne-
cesse est. nam seria sine ridiculis, et omnino sine contrariis contraria, cognoscere
quidem impossibile est, si quis prudens est futurus : fieri autem ambo minime
possunt, si quo pacto virtutis participes evasuri sumus. sed haec hujus gratia cognos-
cenda sunt, ne propter ignorantiam ridiculum aliquid agatur aut dicatur, cum
minime oporteat. servi igitur et peregrini pretio conducti talia imitentur : studium
vero ipsis nullum adhibeatur. nec adeo liber sit civis, seu vir sive mulier, qui
discere ista cernatur, sed nova semper de his appareat imitatio. atque ita ad risum
spectantes ludi, qui comoediae vocabulo appellantur, ratione ac lege dispositi sint.
[817] tragoedi vero poetae, qui res, ut aiunt, serias nan-ant, si nos sic interrogents
Licetne, o amici, in regionem civitatemque vestram nobis venire, po‘e'mataque
nostra ad vos perferre? an aliter vobis dc re tragica visum est? quid ad haec
divinis viris recte nos respondebimus? uam mihi quidem ita videtur : nos vero, ο
viri optimi, tragoediae quam pulchenimae et optimae, quoad fieri potest, simus poete.
nempe universa respublica nostra pulcherrima) optimaeque vitae imitatio est z quam
rem nos certe tragoediam verissimam arbitramur. po'etae ergo vos estis: poetae
quoque. ejusdem poe'matis ipsi sumus, et quasi aemuli ad opus pulcherrimum tragoe-
diae contendimus: quod sola lex vera, ut speramus, potest perficere. verum nolite
credere facile a nobis admitti, ut scenas in foro constituatis et clamosos conducatis
histriones, qui altius qnam nos exclament, atque ita ad liberos nostros, ad uxores,

