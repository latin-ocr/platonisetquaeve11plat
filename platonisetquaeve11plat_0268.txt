252 PLA'I'ONIS ⁷ [48

rimus, et recta ratione secundum naturam praediti singulorum ordinem perceperimus,
conversiones Dei, quae sine ullo errore aguntur, imitemur, atque ad carum exemplum
discursiones nostrae cogitationis vagas et erraticas componamus. Vocem quoque
auditumque ejusdem rei gratia Deos dedisse nobis existimo. nam ad haec ipsa. sermo
pertinet, plurimumque conducit 3 omnisque musicae vocis usus harmoniae gratia est
tributus. atqui et harmonia, quae motiones habet anima: nostrae discursionibus con-
gruas atque cognatas, homini prudenter Musis utenti non ad voluptatem rationis
expertem, ut nunc videtur, est utilis z scd a Musis ideo data est, ut per eam disso-
nantem circuitum animae componamus et ad concentum sibi congruum redigamus,
rhythmus quoque ad hoe videtur esse tributus, ut habitum in nobis immoderatum
gratiaque carentem aptissime temperemus, Hactenus opera mentis, paucis excep-
tis, tractavimus. oportet autem de his quoque, quae, necessitas invehit, dicere. [48]
mundi enim hujus generatio ex necessitatis mentisque coetu mixta. est. nam cum
mens necessitati dominaretur, propterea quod persuadendo earn ad optimos ut plu·
rimum rerum eventus induceret, ipsaque hac ratione cedens sapienti persuasioni pa-
reret, mundihujus exordia constiterunt. oportet igitur eum, qui mundi constitutionem
vere narraturus erit, erraticae quoque causae speciem pro naturae ipsius instinctu mis-
cere. quod ita commode fiet, si horum ipsorum convenienti principio sumpto, sic de
his, quemadmodum de superioribus, ab ipsa rursus origine disseramus. naturam ergo
et passiones ignis, aquae, aeris atque terrae, generationem coeli praecedentes, conside·
remus, nullus prefecto ad hoc usque tempus eorum generationem ostendit ε sed quasi
notum sit, quid sit ignis et reliqua, sic de illis verba facimus, eaque mundi primor-
dia constituimus, cum nec syllabarum quidem, nedum elementorum, vicem tenere
apud homines mentis quoquo modo compotes debeant. nos vero in praesenti nihil
de principio universorum, sive principiis, sive quomodocunque aliter id appelletur,
dicendum putamus. cui quidem disputationi nihil aliud impedimento est, nisi quod
difficile sit praesenti disputandi modo, quse de his videntur, exprimere. neque igitur
vos id exspectabitis, neque ego mihi persuadebo recte me tantum opus aggredi posse.
qnod autern ab initio dixi, verisimilitudinis vim servabimus, studebimusque in rati-
onibus verisimilibus circa haec assignandis nulli cedere ε atque ita singula et universa
a principio exponemus. deum igitur etiam nunc, disputationis servatorem, in primis
oremuS, ut nos ex admirabili et insolita expositione ad verisimilem doctrinam tradu-
cat : atque ita instituti disputationem exordiamur. sed hanc de universo disputatio-
nem ab ampliori divisione, quam supra, ducamus. tunc enim duas in species facta
divisio est ; nunc tertium genus addendum. duo enimin superioribus sufficiebant,
unum quidem exemplaris loco, semper idem solaque intelligentia comprehendendum ι
[49] alterum simulacrum ab hoc exemplari deductum, generationi oculisque sub-
jectum. cum vero duo ltaec sufficere putaremus, tertium non adjunximus. nunc au-
tem cogere nos ratio videtur, ut difficilem ct obscuram speciem declarare conemur.
quam igitur vim, quamve naturam habere putandum ? hanc utique, generationis ho·
rum omnium receptaculum et quasi nutricem esse . quod quamvis vere dicatur, pau·
lo tamen apertius est dicendum. arduum id quidem, eo maxime, quod ad hujus rei
demonstrationem dubitare prius necesse est et inquirere de igni et reliquiS, quae ele·-
menta vocantur, quid istorum aquam potius quam ignem, aut aerem potius quam
tertam, aut certum aliquid unum magis quam cuncta vocare oporteat. difficile sane
certum aliquid et firmum de istis asserere. quonam igitur pacto, et qua ratione? et
quid probabile in hujusmodi inquisitione dicemus ? principio id corpus, quod modo
aquam nominavimus, quando in solidam concrescit materiam, lapis et terra fieri vi-
detur : quando vero liquescit ct diffluit, spiritus atque a'er. item ae'r exustus ignis

