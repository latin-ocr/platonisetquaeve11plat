520 PLATONIS DIALOGI. [393

si velit, admodum multam ejus partem colendi ἓ et hic quidem ager talis est qualis
non est alius inter Graecos. Insuper vero etiarn alia habet ad divitias pertinentia
omnia, servos, equos, aurum et argentum. Quum autem ego viderem ipsum
altius provehi, velut qui per longum de hominis opulentia [393] nugatur-us esset,
percunctabar, Quid vero o Erasistrate ? qualis vir esse videtur in Sicilia ? Hic
(inquit) omnium Siculorum ac Italorum et videtur et est plus pessimus quam
ditissimus: adeo ut si aliquem Siculum interrogare velis quemnam pessimum et
ditissimum esse putet, nemo alium dixerit quarn hunc. Quum autem putarem
ipsum non de parvis verba facturum esse, sed de his quae maxima esse videntur,
tum de virtute, tum de divitiis, interrogabam utrum opulentiorem hominem esse
censeret, cui duo sunt argenti talenta, an cui ager pretii duorum talentorum. Ar-
bitror ego, inquit, eum cui est ager. Nonne (inquam) juxta eandem rationem
etiam si alicui sunt vestes, pallia, aut stragula, aut etiam alia adhuc majoris pretii,
quam quanti sunt huic hospiti, hic fuerit opulentior? Assensus est et haec. Si vero
quis daret tibi horum duorum electionem, utrum malles? Ego, inquit, mallem id
quod plurimi pretii est. Utro vero modo putares te ditiorem esse? Hoc. N unc
ergo apparet hic nobis ditissimus esse qui res plurimi pretii possidet. Etiam,
inquit. Nonne (inquam) sani aegrotis ditiores suerint, si quIdem sanitas res est
majon's pretii quam aegroti opes ? N emo enim est qui non praeserat sanitatem, cum
modici argenti possessione, magni regis opibus cum aegritudine : nimirum majoris
pretii rem esse putans sanitatem. Nunquam enirn praefcrret, si non potiorem
opibus esse duceret. Non profecto. Nonne etiam siquid aliud videretur majoris
pretii quam sanitas, qui hoc possidet hic opulentissimus fuerit? Etiam. Si vero
quis nune ad nos accederet, et interrogaret, O Socrates et Eryxia et Erasistrate,
potestisne mihi dicere quae plun‘mi pretii homini res sit? nonne haec quam adep-
tus homo, optime de hac statuat, quomodo valde optime et ipse suas et amicorum
res agat? quamnam hanc esse diceremus ? Mihi quidem videtur, ο Socrates,
felicitas plurimi pretii res homini esse. Et non male. (inquam ego) num vero hos
homines felicissimos esse putabimus, qui maxime felici successu degunt? Mihi
quidem videntur. Nonne hi optimo successu degunt, qui minimum delinquunt
tum circa seipsos, tum circa alios homines, plurimum vero recte agunt? Maxime.
Nonne qui mala et bona sciunt, et quae facienda et [39⁴] non facienda, hi rectissi-
mo successu degunt, et minimum delinquunt? Assentiebatur et haec. N unc
ergo apparent nobis iidem viri et sapientissimi, et optimo successu degentes, et
felicissimi et ditissimi: si quidem sapientia plurimi pretii res apparet. Etiam.
At (inquit, excepto sermone, Erasistratus) ο Socrates, quae utilitas suerit homini, si
etiam Nestore esset sapientior, necessaria vero ad victum non liaberet, cibos et
potus, et vestes, et siquid aliud ejusmodi est? quid enim prodesset sapientia?
aut quomodo hic ditissimus suerit, quem nihil prohibet mendicum esse, quum nihil
rerum ad victum necessariarum habeat ? Vehementer igitur ethic aliquid dicere
videbatur. Utrum vero, inquam ego, sapientiam quidem habenti hoc accidere pote-
rit, si indigus is fuerit? si vero quis Pulytionis domum possideret, et plena esset
domus auro et argento, non ulla re indigeret ? At, inquit, hunc quidem nihil pro·
hibet statim nunc possessiones suas disponere, et pro his ipsis habere ea quibus ad
victum indiget, aut etiam numisma quo haec comparare poterit, et omnibus statim
abundare. Si modo contigerint ei, inquam ego, homines quitali domo magis opus
habeant quam illius sapientia. Nam si tales suerint qui hominis sapientiam et
quae ab hac proveniunt pluris aestiment, mult: plus negotii hic in disponendo habebit,
siqua re indiguerit, et voluerit tum ipsam, tum opera in ipsa ad usum disponere.

