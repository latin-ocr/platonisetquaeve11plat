31] TIMAEUS. 243

rationem vero originis naturaliter explicare difficillimum est. ideo de simulacro et
exemplo sic distinguamus. Rationes utique cum iis rebus, quas exprimunt, cogna-
tionem quandam habere videntur. ergo cum de re firma et stabili et mente compre-
hendenda disseritur, stabiles similiter immutabilesque et, quam maxime fieri
potest, inexpugnabiles rationes esse oportet. cum vero de ipsius rei firmae stabilis-
que simulacro disputatur, verisimiles rationes sufficiunt, quae ita se ad superiores
habeant rationes, ut simulacrum ad exemplum. nempe quod est ad generationem
essentia, id ad fidem est veritas. cum erg0, o Socrates, multa de Diis mundique
generatione a multis dicta sint, ne mireris, obsecro, si rationes de iis probatissimas
exactissimasque afferre non possim. satis enirn factum putare debebis, si non minus
probabiles, quam quivis alius, rationes attulerim. aequurn est meminisse, et me, qui
disseram, et vos, qui judicabitis, homines esse: ut, si probabilia dicentur, nihil
ulterius requiratis. So. Scite loqueris, o Timaee. quare nos, ut jube5‚- agendum
putamus. exordium quidem hoc orationis mirifice approbavimus. sed age, deinceps
disputationem perage. Tr. Dicamus igitur, quam ob causam ille rerum auctor
generationem et hoc universum constituit. bonus erat. bonus autem nulla unquam
aliqua de re invidia tangitur. ergo cum livor ab eo alienissimus esset, omnia
sibi, quantum fieri poterant, simillima fieri voluit. si quis hanc gignendi mundi
causam praecipuam a prudentibus viris acceperit, rectissime profecto accipiet.
[30] itaque cum vellet Deus bona omnia fore, nihil vero, quoad natura
pateretur, malum: quicquid erat, quod in cemendi sensum cadere posset,
assumpsit, non tranquillum et quietum, sed temere agitatum et fluitans, idque ex
inordinata jactatione redegit in ordinem; hoc enirn judicabat esse praestantius.
sas autem neque erat neque est, quicquam nisi pulcherrimum facere eum, qui est
optimus. curn igitur excogitasset, invenit nihil eorum, quae secundum naturam
aspectui subjecta suut, si expers intelligentia: sit, intelligente alio totum toto pul-
chrius unquam fore 3 intellectum vero alicui sine anima dari non posse. hac
ratione mentem quidem animae, animam vero corpori dedit, totumque ita mundum
constituit, ut pulcherrimum natura opus optimumque foret. quocirca, sicut ratio
nobis haec probabilis persuadet, dicendum est hunc mundum animal esse, idque
intelligens, revera divina providentia constitutum. hoc posito, quod sequitur,
videamus, ad cujus animalis similitudinem Deus mundum constituit. uni cuidam
propriaeque animalium speciei similem fecisse ne arbitremur. nam si imperfecto
animali similis esset factus, pulcher certe non esset. immo vero illius animalis eum
simillimum esse ducamus, cujus animalia cetera, et singulatim et generatim, partes
sunt. illud siquidem viventia omnia, quae sola mente percipiuntur, in se ipso corn-
plectitur: quemadmodum mundus hic nos et cetera, quae cernuntur, animalia con-
tinet. volens itaque Deus omniurn, quae intelligi possunt, pulcherrimo et undique
absoluto mundum hunc simillimum reddere, animal unum ipsum effecit, aspectui
subjectum, animalia cuncta naturae suae convenientia intra suum limitem continens.
[31] Proinde rectene mundum unum diximus? an rectius plures innumerabilesve
dici oportuit? Unum profecto: si modo ad unius similitudinem sit formatus. quod
enim viventia omnia, quaecunque intelliguntur, continet, socium alterum habere
non potest. alioquin aliud animal, quod liaec duo contineat, esse oporteret, cujus
duo haec partes sint z nec illorum, sed tertii hujus, mundus hic simulacrum rectius
diceretur. ut igitur hic mundus esset animali absoluto simillimus, ex eo, quod solus
atque unus esset, iccirco neque duo neque innumerabiles procreati sunt, sed unus
mundus unigenitusque factus est et erit. Quoniam vero corporeus spectabilisque
et tractabilis erat futurus, ac sine igni videri nihil potest, nihilque siue solido tangi ,

