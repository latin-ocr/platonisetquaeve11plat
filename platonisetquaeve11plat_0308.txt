292 PLATole [637

esse, in rebus publicis ut verbis, ita et re ipsa, undique tutum aliquid certumqu-
inducere. nam quemadmodum in corporibus fieri non potest, ut aliquod unum uni
corpori studium accommodetur, quod aliis prodesse, aliis obesse eidem corpori non
videatur: sic et in civitate. nempe exercitationes hae commessationesque ad alia
quidem civitatibus conferunt: ad seditiones autem obsunt omnino. cujus rei Milesii
et Boeotii et Thurii nobis exemplo sunt. atqui studia haec prisca ex lege nobis
consueta sunt, videnturque naturales venereorum voluptates, non in hominibus so-
lum, sed in bestiis, pervertisse. qua in re primae civitates vestrae possent accusari,
et aliae omnes, quibus maxime cura gymnasticamm exercitationum est. ac seu joco
sive serio intelligere oportet, intelligendum est quod, cum femina et masculus ad
generandum conveniunt, conventus hujuscemodi voluptas secundum naturam his tri-
buta videtur. quotiens autem mares maribus aut feminae feminis commiscentur, vo·
luptas ea praeter naturam z et qui primum tale facinus ausi sunt, voluptatis incon-
tinentia id fecerunt. omnes porro Cretensium fabulam de Ganymede vehementer
culpamus, quod adversus Jovem ficta sit, ut cum ab eo leges ipsorum originem
habuisse credantur, eum Deum imitantes, qui leges tradidit, hac etiam voluptate
fruantur. sed fabula quidem valeat. eorum autem, qui de legibus considerant, co-
gitatio paene omnis de voluptatibus et doloribus tam circa publicos quam circa pri-
vatos cujusque mores esse dehet. duo namque hi fontes natura scaturiunt, a quibus
qui haurit, unde, quando quantumque oportet, felix est, privatus scilicet et civitas
omneque animal: qui autem insipienter et praeter opportunitatem, contra vivit in-
felix. Meo. Recte ista dicuntur, o hospes: nec, quid adversus haec dici possit,
videmus. videtur autem mihi Lacedaemoniarum legum conditor recte, fugiendas
esse voluptates, jussisse. Gnosiis autern legibus Clinia hic, si volet, opitulabitur.
narn apud SpartiataS‚ [637] quae ad voluptates pertinent, optime omnium dispo-
sita esse arbitror. quo enim omnes homines summopere in voluptates vehementis-
simas petulantiamque et insaniam incidunt, id ab universa regione lex nostra ex-
terminavit, nec in agris necin urbibus, quas Spartiatae gubernant, compotationes
videbis 3 sed nec compotationibus conjuncta, quibus ad omnes voluptates movemur.
nec ullus est, qui cuidam ebrietate lascivienti obviam factus non maximo ipsum
supplicio statim afficiat: neque Bacchanalium occasio ipsum liberet: quemadmo-
dum apud vos in curribus vidi et apud Tarentinos, qui nostri coloni sunt, omnem
in Bacchanalibus ebriam civitatem. apud nos autem nihil tale conspicitur. Arnen.
Laudanda haec omnia sunt, o hospes Lacedaemonio, ubi coutinentia quaedam est:
ubi autem omnino permittuntur, emolliunt. cito enim quispiam nostra defendens
te reprehendat, si mulierum apud vos licentiam aperuerit. una certe in omnibus
istis et Tarentinos et nos, immo vero et vos responsio liberat, quod haec probe, non
improbe se habeant. quisque enim peregrino admiranti, quod insolita videat, res-
pondere poterit : noli mirari, o hospes: ha‘c apud nos exstat lex. apud vos autem
iisdem de rebus forsan alia lcx est. nobis vero in praesentia, o amantissimi viri,
non de hominibus aliis sermo est, sed de conditorum ipsorum virtute ac vitio. verum
latius de universa ebrietate dicamus. non enim exigua res est, neque ad abjectum
quemque ejus spectat judicium. non dico, utrum bibendum sit vinum necne : sed
de ebrietate quaerendum, inquam, utrum ita utendum sit, quemadmodum Scythae

ac Persae utuntur, Carthaginenses praeterea et Celtiberi et Thraces, quae omnes
gentes bellicosissimae sunt : vel quemadmodum vos, qui, ut ais, omnino abstinetis.
Scythae vero ac Thraces mero penitus utuntur, tam viri quam mulieres : nc mero
vestes perfundunt, praeclarum hoc ct beatum vitae genus existimantes. Persae vero

aliis quoque deliciis, quas vos spernitis, valde utuntur, quamvis moderatius, quam

