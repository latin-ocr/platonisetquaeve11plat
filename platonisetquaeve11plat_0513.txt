354] Epi-STOLA Vlll. 495

enarrandis idonei aliorum magistri ubique esse potestis : in his ergo percipiendis
nulla ferme cst difficultas. quae vero aut cunctis, tam inimicis quam amicis, utilia sint,
aut saltem quae his quam minimum obsint, haec certe ipsa nce facile est perspicere
neque, postquam perspexeris, ad votum perficere. haec igitur consultatio atque in-
quisitio voto persimilis esse videtur. ideoque sit nobis ipsa omnino tanquam votum
et deprecatio quaedam. omnibus enim in rebus et dicendis et cogitandis principium
semper a Diis est faciendum. [353] votum utique ejusmodi absolutum talem
nobis significabit rationem, quae vobis simul, inimicisque conducat. principio, ex
quo tempore bellum in Sicilia gestum est, familia una continue dominata est,
quam publicis rebus praefecerunt vestri majoreS, in summo tunc periculo constituti,
cum a Carthaginensibus premerentur, venissetque res in extremum discrimen, ne
Sicilia. quae excolebatur a Graecis, jam a barbaris confunderetur atque devastare-
tur. tunc igitur Dionysium quidem elegerunt, ut juvenem bello strenuum, qui rebus
bellicis convenientibus sibi praeesset : Hipparinum vero, utpote seniorem, consilio
res moderari voluerunt : atque pro totius Siciliae salute absolutam his auctori-
tatem concedentes Tyrannus, ut fertur, appellaverunt. proinde sive quis fortunam
quandam divinam Deumque, sive eorum, quibus commissa res est, virtutem, sive
utrumque una cum temporis illius civibus, salutis illius causam exstitisse censeat,
esto id quidem, ut quisque existimat. salus certe hoc pacto tune illis parta est.
quamobrem, cum ita se illi gessissent, justum erat gratiam ab illis, qui servati
erant, referri. siquid autem postea mali tyrannis ipsa, munere civitatis abutens,
patravit, habet quidem sceleris sui judiceS, unde et poenas persolvat. sed quaenam
illis poenae ol) ea, quae acta sunt, necessario recteque admoveri possunt? si enim
vel vos illorum vim facile propulsare possetis et absque magnis periculis laboribus-
que id facere, vel illi se dominationem facile recepturos arbitrarentur: haud
sane possemus ea vobis, quae nunc dicturi sumus, consulere. nunc vero utrique
considerare atque meminisse debetis, quotiens jam alterutri in spem prope certam
pervenistis consequendi quod optabatis, paulum deesse opinantes ad cuncta pro
arbitrio consequenda. id ipsum tamen paulurn ingentium plurimorumque malorum
ubique causa exstitit: neque dum pervenit ad terminum, sed continuata quadam
successione inveterati jam mali apparenti termino principium suboritur novum.
ejusmodi vero circuitus perditurus videtur tyrannicum genus simul atque populare :
et quantum verisimili ratione formidandum portenditur, tota Sicilia in Graecae‘
linguae oblivionem lapsura videtur, ad Phoenicum Opicorumque potestatem domi-
nationemque translata. quamobrem contra haec Graeci omnes omni providentia
remedium afferre debent. si quis igitur rectius meliusque consilium eo, quod a me
dicetur, [354] adducat in medium, merito Graecorum amator cognominabitur.
quae vero quodammodo sit mea sententia, conabor nunc libere prorsus, communi,
ratione legeque fretus, exponere. ego igitur, personam mihi arbitratoris assumens,
quemadmodum jamdiu consuevi, tam exercenti qnam patienti tyrannidem com-
munitet} consulam. atque inprimis omni tyranno, ut appellationem hane remque
ipsam fugiat, atque in regnum, si potest fieri, transferat. fieri vero posse Lycurgus,
vir bonus et sapiens, re demonstravit. is enim, cum videret genus proprium Argis
Messenaeque ex regno in tyrannidem jam translatum, ideoque hos populos utrosque
tam se ipsos perdentes quam civitates utn'nque utrasque, timens patriae simul
et generi remedium adhibuit, senatum procreans ephorommque magistratum in
regni salutem. quapropter tot jam secula servatur cum gloria: postquam videlicet
lex auctoritatis plena hominum regina facta est ς non autem homines legum tyranni·

