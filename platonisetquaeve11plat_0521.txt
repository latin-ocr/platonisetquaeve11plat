366] . Axrocuus. 503

spicies atque expendes, ea nimirum et aetate et doctrina, quauta nec quisquam sit

Atheniensium? illud nimirum quod frequentibus hominum sermonibus jactatur,

Vitam hanc nostram esse peregrinationem : et consentaneum esse ut ii qui

illius curriculum commode et honeste peregerint, aequo animo et prope laetum

paeana canentes, necessitati concedant. adeo autem molli fractoque animo affectum

esse, ut ab hujus vitae amore vix ac ne vix quidem divelli queas, puerilem potius

quam constantem maturamque aetatem decet. Tum Axiochus, Sunt ista (inquit)

vera, Socrates, et recte quidem me mones. sed nescio quomodo, dum me mali

sensus premit, fortis illa et exquisita oratio praetervolat et negligitur: in cujus
locum succedit metus quidam, varie excrucians animum meum, futurum videlicet
ut, si liujus lucis usura iisque quae in ea insunt bonis orbatus fuero, sempiterna
oblivione sepultus, prout sors tulerit, jaceam et putrescam et in vermes conver-tar.
Tum ego, Atqui tu quidem, Axioche, propter rerum ignorationem, inconsiderate

nectis sensum cum sensus carentia : ac proinde pugnantia et facis et dicis, dum
non animadvertis te ex eo dolere quod sensu tibi carendum sit post mortem, omni-
que voluptate: et vermium quandam vastitatem tibi ob oculos repraesentas,
tanquam in alteram vitam sis moriturus, non vero ita futurus ut omni sensu destitu-
are, sicuti eras antequam nascereris. Eo enim tempore quo Draco et Clisthenes
administrabant rempubl. nihil te attingebat mali. (necdum enim coeperas existere
ut malum ad te posset pertinere) ita neque post mortem erit. neque enim ut ullum
queat in te malum cadere, eo tum es futurus. Pellantur igitur istae ineptiae pene
aniles, atque adeo ita cum animo tuo diligenter reputa: Soluta hac animantis
compage, animoque rursus in suum propriumque locum restituto, corpus quod
relictum est, quum et terrenum sit et rationis expers, non amplius esse hominem.
nostrum enim unusquisque suus est animus : immortalis nimirum et divinus, licet
hac mortali custodia includatur. [306] Hoc autem tabernaculum nostro incommodo
molestum et grave circumdedit circumscripsitque Natura: cujus quidem superfici-
ariae levesque voluptates et facile evolant, quum tamen plurimis interea voluptatibus
sint permixtae : dolores vero puri putique, in quibus nihil sit admixtum voluptatis :
et tamen diuturni, ut vix ac ne vix quidem excuti possint. Quid morbos comme—
morem? quid sensuum ulcera? quid interna vitia ? in quorum omnium societatem
communi sensu doloris venit animus, disseminatus et quasi fusus aequabiliter per
omnes vias corporis, ut coelestis illius cognatique aetheris desiderio et quasi siti
teneatur ejus vitae, quam illic summa cum jucunditate concupiscit. A malis igitur
mors abducit, non a bonis. Quum igitur (lnquit Axiochus) hanc vitam, Socrates,
ducas in malis, quidnam causae est cur in ea maneas? praesertim quum solerti
rerum indagatione maxime valeas, nobisque adeo vulgaribus hominibus longe
antecellas ? Atqui (inquam) mi Axioche, de me quidem certe non vera praedicas τ
sed in eadem es qua vulgus Atheniensium sementia z quandoquidem in rebus
investigandis studiosius operam soleo adhibere, me praeclara quadam rerum cogni-
tione valere. Verum enimvero tantum abest ut exquisitiora illa et abstrusiora
intelligam, ut trita haec quae in communi usu vitm versantur, onmibus votis nosse
percupiam. Et ista quidem quae dico sunt sapientis Prodici dictata : quorum alia
duobus obolis, alia duabus drachmis, quaedam quatuor erni. neque enim vir ille
quenquam gratis docet: soletque semper in ore habere Epicharmium illud dictum,
Manus manum fricat: da aliquid, et cape aliquid. Nuper vero quum apud Cal-
liam, Hipponici filiurn, profiteretur, tarn acriter adversus vitam disseruit, ut ex eo
vitam inter res levissimi momenti connumerandam putarim, ac proinde animus
meus mortem percupiat‚mihi crede‚Axioche. Ecquaenam tandem <inquit Axio-

