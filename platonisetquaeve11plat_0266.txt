250 PLATONJs [44

inducant ε ita ut ambitus ipsi, vix sibi invicem connexi, ferantur quidem, sed sine
ratione ferantur, tum contra, tum ex obliquo, tum resupina quadam dispositione. ceu
si quis caput pro pedibus humi figat, pedes vero pro capite tollat in altum: tunc ar-
bitror tam ejuS, qui sic affectus est, quam eorum, qui spectant, dexterae partes sinis-
trae, et contra sinistrae dexterae sibi invicem esse videntur. [44] itaque cum hoc
ipsum ceterave hujusmodi animi quoque ambitus maxime patiuntur, si tunc in extrin-
secum aliquid ejusdem ipsius vel alterius generis inciderint, falso, quid idem alicui
sit quidve alterum ab aliquo, judicant ε ideoque mendaces tunc dementesque sunt,
nec ullus princeps et dux in eis tunc est circuitus. cumque extra positi sensus pulsa-
verint animam vehementius, totamque eam possederint, tunc illi, subjugati quidem
et servientes, dominari videntur. quas ob res ab initio anima, cum mortalis corporis
vinclis includitur, amens efficitur. at postquam nutritionis et augmenti rivus
lenius minusque fluit, animaeque circuitus tranquilliore motu iter suum peragunt,
processuque temporis sedatiores fiunt, et in ligu am naturae suae congruam restituun-
tur: tunc singulorum circulorum directae conversiones ejusdem et alten‘us naturam
probe discernunt, hominemque sic institutum prudentem efficiunt. quod si quis edu-
cationi rectaeque nutritioni disciplinam quoque et eruditionem convenientem adjunx-
erit, morbo gravissimo devitato sanus et integer prorsus evadet: sin autem neglexerit,
claudum vitae iter ingressuS, tanquam mancus et omnino inutilis rursus ad inferos
decidit. sed haec quidem post ortum contingunt. nunc vero de prima hominis com-
positione exactius disserendum, ac probabili ratione monstrandum, qua causa et pro-
videntia Deorum singula membra corporis ad singula animre officia sint accommoda-
ta. Principio Dii figuram capitis ad rotunditatem mundi finxere, in eoque duos illos
animae divinos circuitus statuerunt. est autem caput membrum corporis divinissimum
reliquorumque membrorum princeps: cui totum corpus connexum Dii subesse et pa-
rerejusserunt. excogitaverunt enim motuum omnium, quotcunque esse⁴ queant, com-
pos id fore. cum vcro inaequalis et aspera ac parlim quidem acclivis, partim declivis
terra sit, si humi caput serperet, perque terrae superficiem volveretur, hos anfractus si-
ne offensione transire non posset. quod sane malum ut vitaretur,procerum hunc habi-
tum corporis ati faciliorem progressum Dii pro· vehiculo capiti subjecerunt. corpori
praeterea quatuor in longum porrecta et flexibilia membra annexuerunt, quibus facile
divina providentia moveretur, apprehenderet videlicet objecta quaeque, staret et siste-
ret perque omnia graderetur, caput superne substruens divinissimi sacratissimique
habitaculum. [45] hanc igitur ob causam nobis crura manusque dedere. anteriores
autem partes posterioribus praestantiores et ad imperandum aptiores arbitrati, in ante-
riorem quoque partem moveri nos ut plurimum voluerunt. oportebat porro anteriora
discreta et dissimilia esse. quapropter primum globo capitis faciem adjecere, faciei-
que instrumenta, quse adminicularentur omni animm providentiae, assignaverunt, de-
creveruntque naturalae hominis imperium in liae parte anteriori priorique consistere.
sed ex omnibus faciei partibus primi luciferi oculorum orbes coruscant, hac de causa
dati. ignis certe illius, qui non urit quidem, sed illuminando suaviter diem invehit
mundo, participes oculorum orbes Dii fecerunt. intimum siquidem nostri corporis
ignem, hujus ignis germanum sincerumque, per oculos emanare voluerunt, in quibus
lenis congestusque ubique ignis hujusmodi sit, sed per eorum duntaxat solidiorem
angustamque medietatem ignis purior evolet, crassior vero cohibeatur. itaque cum
diurnum lumen applicat se visus radio, tunc ea duo inter se similia concurrentia atque
commixta, quo oculorum acies diriguntur, ibi in unius jam domestici coporis co-
haerent speciem, ubicunque videlicet tum intimi quam externi ‘luminis fit concursus-
totum igitur hoc propter similitudinem passionem eandem sortitum, cum quid aliud

