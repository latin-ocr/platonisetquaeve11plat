351] EPISTOLA VII. ⁷ 493

sed ille, ut fertur, anticipans, et parvo quodam diei spatio satellites devitans, intra
Carthaginensium fines se recepit. jam vero ex inimicitiis contra me exortis
probabilem Dionysius occasionem, quam per insidias diu captaverat, ne videlicet
ad Dionem pecuniae mitterentur, assecutus fuisse videtur. ac primum quidem ex
arce me emisit, occasionem praeferens, quod mulieres sacra decem dierum in qui-
bus habitabam hortis essent facturae. itaque me per eos dies extra arcem apud
Archidemum manere jussit. interea Theodotes, me ad se vocans, multa circa ea,
quae tunc sacta erant, de Dionysio conquestus est. Dionysius vero, cum audisset
ad Theodotem me profectum fuisse, nactus et hanc rursus occasione'm contra me
odii, priori similem, misit ad me, qui percontaretur, nunquid apud Theodotem
vocatus aliquando fuissem. atque ego adfuisse libere confessus sum. tunc ille,
Jussit ergo, inquit, Dionysius me tibi edicere, non recte facere te, quod Dionem
Dionisque amicos pluris quam ipsum semper aestimes. haec dieta fuerunt:
nec unquam posthac me in suas aedes vocavit, quasi manifeste Theodotis
Heraclidisque amicum, sibi vero inimicum, ac propterea infensum, quod
res Dionis jam omnino perissent. [350] habitabam deinde extra arcem
inter milites mercede conductos. adeuntes vero me et alii quidam et minis-
trorum aliqui, Athenienses patria, significarunt calumnias adversus me inter
milites fuisse diffusas : praeterea quosdam comminatus esse, sicubi me nanciscan-
tur, interfecturos. excogito igitur evasionem ejusmodi. mitto Tarentum ad Ar-
chytam aliosque amicos, significans, in quo essem discrimine constitutus. illi
vero, occasionem quandam legationis patriae nomine excogitantes, Salmiscum,
eorum unum, uua cum navi ordinis triginta remorum mittunt. qui veniens ad
Dionysium rogavit, ut me omnino pro voluntate mea salvum abire permitteret.
ille autem assensus me dimisit, commeatum praebens. pecunias vero Dionis neque
ego petii neque quisquam dedit. post haec cum in Peloponnesum pervenissem,
ibique offendissem Dionem ludos spectantem olympicos, quae facta fuerant, enar-
ravi. ilie vero, Jovem testatus, statim mihi meisque propinquis et amicis edixit
se poenas a Dionysio exacturum, tum quod me illic hospitem decepisset, (sic
enim ille et dixit et sensit) tum quod ipsum injuste admodum expulisset. haec ego
audiens suasi, ut ad haec, si videretur, amicos alios convocaret. me autem, quo-
niam et sua et aliorum opera quasi violenta impulisset in Dionysii familiaritatem,
habitationis, victus, sacrorum communione astrictum, putaret quasi medium quen·
dam aequumque utrinque esse debere, praesertim cum jamdiu multis apud Diony-
sium me calumniantibus, quasi tecum ipsi tyrannidique ejus insidiantem, ipse non
occiderit quidem, sed reveritus sit. ad haec aetatem meam rebus bellicis ineptam
esse addidi : simulque medium quendam me inter eos esse, si quando conciliatore
quodam opus sit, qui resarcire optantibus amicitiam possit. quamdiu vero
odiis certabitis, ad haec tanquam propugnatores alios advocabitis. haec ego in·
quam, perosus errorem fortunamque in Sicilia mihi adversam. quoniam vero illi
rationibus meis non obtemperaverunt, omnium, quae secuta sunt, malorum ipsimet
sibi causam praebuere. profecto si Dionysius res Dioni suas restituisset, vel potius
si omnino piacatus fuisset, nihil prout conditio fert humana, accidissetadversi. nam
Dionem quidem pro voluntate mea et consilio et auctoritate facile continuissem.
contra vero nunc in se invicem impetum facientes omnia calamitatibus implevere.
[351] Dion certe eandem habebat voluntatem, quam ego dicerem et mihi et aliis,
quicunque moderati sunt, habendam esse: videlicet ut potestas vel propria vel
amicorum vel civitatis optetur, quo in ipsis honoribus et potentiis quis constitutus,
praesertim in maximis, se ct suos et patriam beneficiis justis afficiat. neque vero id

