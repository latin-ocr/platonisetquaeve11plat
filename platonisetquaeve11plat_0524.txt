506 PLATONIS DIALOGI. [370

is qui cum eo necessitate aliqua et societate conjungitur, longe miserior est. Tum
ego, Quod si (inquam) Axioche, hanc scientiam quae libero homine dignissima
est, omnium maxime abominandam et detestabilem statuis, ecquid de caeteris vitae
institutis existimabimus ? nonne illas plane fugiendas ? Audivi praeterea Prodicum
aliquando dicentem, Mortem neque ad vivos neque ad mortuos pertinere quic-
quam. Ecquonam vero (inquit Axiochus) modo? Quandoquidem (inquam) in
vivos nullam habet mors potestatem, at mortui non sunt. ita neque ad te nunc
mors pertinet (non enim mortuus es) neque, quum mortuus fueris, ad te pertinebit.
non enim amplius eris. Inanis ergo est dolor, Axiochum de ea re quae Axiochum
neque attingit neque attinget unquam, lugere : et perinde est acsi quis de Scylla
et Centauro doleret, qui ad te hoc tempore nihil pertinent, neque in posterum per-
tinebunt. metus enim ad eas res sane refertur quae revera existunt : verum ad eas
quae nullo modo existunt, qui poterit pertinere ? Haec tu nimirum (inquit)
erudita atque exquisita, mi Socrates, depromis ex garrula illa arte quae subtilibus
conclusiunculis nunc specioSa est. (illinc enim petuntur nugae ineptiasque verbo-
rum ad adolescentium animos eludendos comparatae) at me illud angit atque ex·
cruciat quod vitae commodis destituar : atque utut probabiliorem hac orationem
crepueris, Socrates, hic me semper scrupulus urit, Mens enim gravioribus ’
cogitationibus distracta, ornatae orationis splendore minime capitur: neque haec
ipsa quidem eodem quasi colore apta sunt inter se, sibique constant t sed quanto
magis ad ostentationem ornatumque orationis sunt composita, tanto longius absunt
a veritate. Morbi vero illarum conclusiuncularum decipulas ferre nequeunt, sed
iu iis demum acquiescunt quae ad animum usque possunt penetrare. Atqui
(inquam) mi Axioche, non animadvertis te imprudenter loqui pugnantia, dum malo-
rum sensum cum bonorum privatione conjungis ; nec tibi in mentem venit, te post v
mortem nullum plane futurum. contrarius [370] enim malorum sensuseum dolore
afficit qui bonis privatur : at in eum qui non est, nulla cujuslibet rei cadere potest
privatim In eo igitur qui nullum doloris habiturus est sensum, qui esse dolor·
potest ?. nam si tu initio, Axioche, rerum ignoratione sensum quendam doloris
non posuisses, mortem profecto nunquam reformidasses. nunc te ipse in errorem
impellis, dum illa te cogitatio consternat, ne animo destituaris ε quum interea
existimas te*·'sensus ejus qui interiturus est, sensum esse habiturum. Jam vero,
praeter haec etiam multae suut praeclarae solidaeque rationes ad animi immortalitatem
probandam. neque enim profecto natura humana ad tantam se rerum molitionem
unquam extulisset, ut beluas, in quibus tamen majores insunt vires, contemneret,
maria definiret atque penetraret, urbes conderet, respublicas constitueret, coelum
suspiceret, stellarumque cursus disparibus inter se motibus constantes, vicissitudines
dierum atque noctium, commutationesque temporum quadripertitos ad maturitatem
frugum, et ad temperationemvcorporum aptas, eorumque omnium moderatorem et
ducem solem lunamque, accretione et diminutione luminis, quasi fastorum notantem
dies, ventos item et imbrium->lapsus et impetus, vastosque turbinum vortices: mun-
di denique variam constitutionem sempiternis quibusdam fundamentis firmatam z
non haec, inquam, omnia perspexisset genus humanum, nisi divinum revera
quiddam iu ipsius animo inesset, cujus beneficio tot tantarumque rerum cognitio-
nem firmamque intelligentiam fuisset complexus. Itaque non ad mortem, Axioche‚
sed ad veram immortalitatem commigras, dum ex llac vita excedis: neque bonis
destituere, sed veram purissimamque illorum possessionem adibis: neque voluptates
mortali corpori permixtas, sed ab omnibus doloribus immunes ac liberas consequere.
Quum enim ex hoc carcere hisque vinculis evolaveris, tum eo pervenies ubi nulla

