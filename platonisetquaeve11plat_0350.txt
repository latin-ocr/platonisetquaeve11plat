:334 PLATONIS [722

nia quidem tanta* vel tanta, dedecore autem tali quodam vel tali. et sim-
plex quidem lex de nuptiis talis sit. duplex autem talis: uxorem ducere quis-
que debet ab anno trigesimo: ad trigesimum quintum: cogitans, quod natura
quadam humanum genus quodammodo immortalitatem consequitur: cujus rei
quisque natura summopere cupidus est. nemo enim est, qui non desideret per-
petuum apud posteros nomen habere. genus itaque hominum immortale hoc modo
in sempiternum perdurat, quod filiorum filios relinquendo unum et idem semper
per generationem immortalitatem adipiscatur. nefas autem est immortalitate se
ipsum sponte privare. hac vero ex animo ille se privat, qui filios et uxorem negli-
git. quicunque legi huic obtemperaverit, indemnis esto: qui vero non paruerit,
et quinque ac triginta annos natus uxorem non duxerit, ne solitariam vitam lucro
sibi et voluptati fore censeat, tanta in annos singulos mulctetur pecunia; neque
eorum particeps honorum sit, quos juniores quotidie in civitate senioribus exhibent.
duabus his legibus invicem comparatis, de singulis judicare licet, utrum oporteat
eas duplices longitudine quam brevissima conscribere, ut persuasiones simul in-
terponantur et minae : an minis uti solum et simplices longitudine leges condere.
Meo. Laconici moris est, hospes, breviora semper eligere. si quis autem in his
me judicem faceret, ut eligere mihi liceret ex his utram velim legem in civitate,
longiorem eligerem : [722] in ceterisque legibus omnibus, si duo haec proponantur,
adhoc ipsum exemplar idem facerem. oportet tamen praesentes leges et Cliuiae
huie probari. liujus enim ea civitas est, cujus usui leges istae conduntur. Cu.
Probe tu quidem, Megille. Arnen. De prolixitate quidem vel brevitate scribendi
curare nimis ineptum est. non enim brevissima aut longissima, sed optima sunt,
ut arbitror, eligenda. atque et in legibus paulo ante propositis non duplicitate
solum altera magiS‚ quam altera, ad virtutem confert : sed quod de duplici medi-
corum genere dictum est, rectissime est appositum. quod quidem legislatorum
nullus unquam cogitasse videtur. nam cum liceat duobus quibusdam ad ferendas
leges,' vi persuasioneque uti: ad turbam disciplinae expertem, quoad possunt, al-
tero solum utuntur. non enim persuasione minas conjungunt, sed vim puram
solummodo inserunt. Ego autem, o viri beati, tertium quiddam etiam faciundum
in legibus video, quod fieri nusquam videmus. Cu. Quidnam? Arnas. Quod
per ea, de quibus disseruimus, nobis Deo quodam adspirante factumest. mane
enim disputare de legibus coepimus, et jam meridies est, et hoc amoenoin loco
commodissime requiescimus, de legibus solummodo disputantes. et nunc primum
tractandarum legum p1incipium facere mihi videmur: superiora vero cuncta ex-
ordia legum erant. quorsum haec? quia volebam dicere, quod sermonum omnium
ceterorumque, quibus vocis imitatio est, exordia sunt et quasi quaedam praeludia,
quae artificiosam aliquam et utilem ad rem dicendam tractationem habent. nempe
illis, quae citharoedici cantus leges vocantur, et reliquae Musae, prooemia mire
adinventa proponuntur. verarum autem legum, quas civiles esse dicimus, nemo
unquam prooemium aliquod aut pronuntiavit aut conscriptum in lucem protulit,
quasi nullum natura sit. uobis autem mora haec et disputatio nostra esse aliquid
significare videtur. leges autem, quae modo duplices appellatae sunt, non duplices
sunt simpliciter ι sed duo quaedam, lex ac legis exordimn. [723] atque ea, quam
tyrannico et medicorum servilium imperio comparavimus, lex mera est; quod vero
ante positum fuit, dictum ab hoc persuaserim, revera ad persuadendum spectat
quidem, sed vim habet exordii. nam ut benivolentius audiant legislatoris imperi-
um, quoe lex est, et propter hoc ‘facilius suscipiant cives, iccirco tota illa oratio
habita est, quae ad persuadendum est inducta. quapropter, ut mea sententia fert,

