137] AMATORES. 39

confessus est. Eum mox interrogabam, utrum possibile esset, duas eundern ‹lun-
taxat artes hoc pacto, nedum permultas magnasque percipere. Ne ita me dicere
putes, o Socrates, quasi philosophantem oporteat singulas artes ad summum prose-
qui, quemadmodum artifices 3 verum, ut lih'erum virum eruditumque decet z ut potis
sit percipere, quae a quocunque artifice proferuntur, prae ceteris omnibus, qui prae-
sentes sint3 etipse praeterea ita mente conjectare, ut semper ipse elegantissimus
nc sapientissimus praesentium omnium in his, quae in quaque arte dicuntur et fiunt,
appareat. Atque ego (adhuc enim quorsum tenderet ambigebam) Intelligone, in-
quam, qualem dicis esse virum philosophum ? Videris enim mihi talem dicere,
quales in certamine sunt pentathli, id est periti quinque certaminum, erga cursores
vel peltastas, id est clipeatos jaculatores. Etenim illi a cursoribus vel peltastis in
eorum certaminibus superantur atque secundum ordinem obtinent; reliquorum vero
athletarum primi atque victores. Tale aliquid forte dicebas philosophiae studium
praestare philosophis z ut ab iis, qui in quavis arte [136] supremi sunt, in eadem
arte intelligentia superentur dumque secundum locum tenent, sequentes reliquos
antecedant : ut philosophus in singulis facultatibus secundae sortis existat. ejusce-
modi mihi videris philosophantem virum ostendere. Recte, inquit, o Socrates, ac-
cepisse videris‚ quae de philosopho dicta fuerunt, cum eum pentathlo comparaveris·
Est enim procul dubio talis, ut nulli negotio servire penitus velit 3 neque in aliquare
usque ad summum elaborare ε ne propter unius exactam diligentiam in aliis omnibus
facultatibus, quemadmodum artifices, omnino deficiat 3 sed omnia mediocriter tem-
perateque attingat. Post hanc illius responsionem cupiens planius nosse, quid diceret,
interrogavi, bonos viros utilesne an inutiles esse arbitraretur. Utiles, inquit, o Socrates.
Nonne si boni utiles, mali inutiles erunt? Consensit. Quid autem, philosophos
viros utiles vel inutiles putas? Ad haec ille maxime omnium utiles esse philoso-
phos asseveravit. Age igitur, dignoscamus, si tu quidem vera dicis, quomodo utiles
nobis sunt isti secundae sortis homines. manifestum enim est, quod singulis artem
habentibus inferior est philosophus. Annuit. Age, iuquam, si vel tu vel ex ami-
cis aliquis tibi carissimus aegrotaret, utrum ad curam valetudinis philosophum illum
secundarium domum induceres, an medicum ? Utrumque. Ne mihi dicas utrum-
que: sed utrum potius? Nullus, inquit, ambigeret, quin medicum et magis et
prius. Quid autem in navi fluctibus agitata, utrum tc et tua gubernatori, an philo·
sopho committeres? Gubernatori equidem. Et in reliquis omnibus, donec artifex
aliquis adsit, philosophus erit inutilis? Apparet, inquit. Philosophus igitur nunc
nobis inutilis est, cum artifices adsint. Confessi vero sumus, bonos quidem utiles
esse, malos inutiles. Coactus est denique confiteri. Quid ergo post haec abs te
petam? an forsitan inhumanum est, ultra perquirere? Quicquid lubet, inquit.
Nihil atiud peto, nisi ut iterum concedantur jam dicta. habent autem sein hunc
modum. Confessi sumus philosophiam [137] bonum esse z et exstare philosophos ;
atque ipsos philosophos bonos ε bonos autern utiles, malos contra inutiles, Deinde
concessimus, donec artifices adsunt, philosophos inutiles esse; et artifices adesse
semper. nonne concessa haec sunt? Sunt. confitemur igitur, utvidetur secundum
tuam orationem, si quidem philosophari est, esse scientem in artibus eo pacto, quo
ipsc dixisti, malos ipsos esse et inutiles, quamdiu inter homines artes sint. Verum
nou ita se habent, o amice ε neque philosophari est circa artes studiose versari, nec
multis negotiis incumbere, neque multa perdiscere ; sed aliud quiddam ε siquidem
existimarem et absurdum hoc esse, et mechanicos appellari 00⁵, qui artibus incum-
bunt. Hoc autem modo planius intelligemus, an vera dicam, si hoc mihi respondes.
Qui equos recte domare sciunt? utrum qui illos meliores reddunt, an alii? Qui

