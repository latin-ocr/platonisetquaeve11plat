588] DE REPUBLICA LlB. IX. 219

quoad earum natura verarum voluptatum est capax, adipiscentur : quippe cum
pareant veritati, ac insuper sibi proprias voluptates percipiant: si quidem quod
cuique optimum, id et maxime proprium. GLAU. Proprium maxime. So. Quando
igitur totus animus cum ea parte, in qua est philosophia, procul ab omni seditione
conspirat, tunc evenit, ut quaeque pars officio suo fungatur et justa sit, et sui pro·
prias voluptates atque optimas, adde, et quoad fieri potest, [587] verissimas, con·
sequatur. GLAu. Valde. So. At vero cum partium reliquarum aliqua superat, id
protinus evenit, ut neque ipsa sui propriam reperiat voluptatem, et partes alias cogat
alienam minimeque veram voluptatem sequi. Gmu. Sic accidit. So. Nonne
quae longissime a philosophia rationeque distant, maxime talia quaedam efficiunt-³
GLAv. Prorsus. So. Longissime autern distat a ratione, quod et a lege et ordine.
GLAu. Videlicet. So. Longissimo autem intervallo sejunctae esse visae cupiditates
illae amore ardentes atque tyrannicae. GLAU. Omnino. So. Minimo autem dis-
crepare apparuerunt regiae appetitiones et moderatae. GLAu. Ita. So. Tyrannus
igitur a vera et propria voluptate procul admodum erit : rex autem illi quam proxi·
mus. GLAu. Necesse. So. Amarissimam ergo tyrannus vitam aget: rex vero
dulcissimam. GLAU. Necesse id prorsus. So. Scisne, quanto vivit tristior rege
tyrannus? Gmm. Sciam certe, si dixeris, So. Cum tres cupiditates sint, et una
quidem legitima sit, adulterae duae, adulterarum tyrannus suprema sortitus fastigia,
dum legem fugit et rationem, servis quibusdam et satellitibus voluptatibus se corn·
miscet: et quam longissimo intervallo a voluptate legitima sit sejunctus, haud
facile aliter, nisi forsitan hunc in modum, exprimi potest. GLAU. Quemadmodum ?
So. Ab homine paucorum imperii cupido tertius apparuit esse tyrannus. medius
namque istorum popularis vir extitit. GLAU. Ita est. So. Cum tertio itaque
voluptatis, quo ad veritatem simulacro post illum congreditur, si vera in superiori-
bus diximus. GLAu. Sic est dicendum. So. Quin etiam paucorum potenliae dedi-
tus tertius est a rege, si in eodem locamus optimatem ac regem. GLAo. Tertius
utique. So. Triplo igitur numero secundum tripli rationem distat a vera voluptate
tyrannus. Gmu. Apparet. So. Planum itaque simulacrum secundumlongitudi-
nis numerum tyrannicae voluptatis exsistet. Gmlu. Valde. So. Secundum vero
potentiam et tertium augmentum, manifestum est, quanto discrepat intervallo.
GLAU. Manifestum quidem computatori. So. Si quis converso ordine, quantum
voluptatis veritate superat rex tyrannum, quaesiverit, peracta multiplicatione inve-
niet regem vitae dulcedine superare tyrannum et tyrannum vitae amaritudine regem,
gradibus viginti novem ct septingentis. GLAU. Mirabile nimium intervallum hoc
interjusti [588] et injusti viri vitam quoad voluptatem atque dolorem cumulavisti.
So. Verus hic certe et conveniens vitis hominum numerus ι si quidem ipsis conve-
niunt dies, noctes mensesque et anni. GLAv. Conveniunt quidem. So. Atqui si
tantum voluptate bonus justusque vir malum et injustum exsuperat, mirum certe
est, quanto etiam magis ornamento, decore virtuteque exsuperabit. Gniu. Mirum
certe. So. At enim postquam huc disputando devenimus, repetamus‚quae a prin·
cipio dicta sunt, ex quibus ad ista delati sumus. Dictum quandoque suit, injuste
agere illi prodesse, qui, cum omnino injustus sit, justus tamen existimatur. an non
ita dictum? GLAU. Ita. So. Ad liaec igitur ita in praesentia disseramus, post-
quam una convenimus, quam vim et justa et injusta habeat operatio. GLAu. Quo
pacto? So. Imaginem animae figuremus, ut, qui illa dixit, qualia dixerit, recog-
noscat. GLAU. Qualem ? So. Talem aliquam, quales quondam memorantur fuisse
natura: Chimaerae ipsius, Scyllae et Cerberi ct aliae ruultae, in quibus seruntur variae
in codem forma», congenitae. GLAu. Feruntur quidem. So. finge itaque figuram

