192 PLATONIS [535

potest reddere rationem, eatenus intelligentiam circa hoc habere negabis? Grau.
Certe non aliter est dicendum. So. De bono etiam similiter judicandum. nam
quicunque boni ideam ratione definire non potest, a ceteris omnibus earn distin·
guens, et tanquam in proelio, per omnia penetrando, cetera cuncta rejicere, non
secundum opinionem, sed secundum substantiam arguens et refellens perque haec
omnia stabili et inconcussa progredi ratione: hunc tu ita affectum neque bonurn
ipsum dices cognoscere neque aliud quicquam bonurn, verum si quod forte simul-
acrum attigerit, opinione potius quam scientia illud attingere, atque bac in vita
insomniis dormitantem illudi, et antequam expergiscatur, ad inferos descendentem
extremo tandem occupari sopore. Grau. Per Jovem, omnia haec prorsus asseve-
rabo. So. Ceterum pueros tuos, quos nunc oratione instruis, siquando re ipsa
erudires, ut arbitror, non permitteres maximarum rerum in civitate potestatem
habere, dum linearum instar non possent cujusque reddere rationem. Graiu. Non
certe. So. Legem itaque feres, qua jubeantur eam potissimum disciplinam capes-
sere, ex qua ad interrogandum et respondendum, ut scientem decet, aptissimi sint.
GLAU. Tecum una istud praecipiam. So. An ergo videtur tibi doctrinis omnibus
dialectica velut apex esse praeposita: nec ulla doctrina ulterius ac eminentior repe-
riri3 sed hic jam doctrinarum omniurn esse finis? [535] Guu„ Mihi quidem
videtur. So. Restat ergo deinceps aperiendum, quibus distribuendae hac disciplinae
sint, et quomodo. GLA u. Videlicet. So. Recordaris, in prima illa optione quales
delegerimus principes? GLAU. Quidni recorder? So. Quoad alia quidem na·
turas illas eligendas existimato. nam et gravissimos homines et fortissimos decet
eligere, et, quoad fieri potest, speciosissimos neque solum quaerendi sunt homines
generosi atque terribiles ι sed qui insuper eas habeant naturae dotes, quas disciplina
inec exigit. GLAU. Quas? So. Acumen inquam facilitatemque ingenii oportere
ad doctrinarum perceptionem adesse. magis enim absterret animum disciplinarum
quam exercitationum corporis difficultas. siquidem magis proprius illi laborest, qui
soli competit, quam qui corpori etiam est communis. Grau. Vera loqueris. So.
Quaerendus itaque vir est memoriosus, integerrimus, tolerantissimus. narn quem alium
censes libenter labores corporis subiturum, tamque arduum doctrinae meditationis·
que studium ad finem usque prosecuturum? Gmu. Neminem prorsus, nisi qui
optima natura sit praeditus. So. Ex eo quippe errore, ut supra dicebam, adversus
philosophiam oborta est infamia, quod non pro dignitate ipsam attingunt. neque
enim a spuriis, sed legitimis est attrectanda. GLAU. Quo pacto ἓ 80. Principio
ad labores suscipiendos claudus esse non debet, quisquis est philosophiae sacris
initiandus, ut partim eos adeat, partim recuset. contingit autern hoc, quotiens
aliquis gymnasiis et venationi et reliquis corporis exercitationibus deditus disciplina·
rum studium refugit, neque audiendo delectatur nec inquirendo. sed omnem hauc odit
curam. claudus praeterea et ille est, qui exercitationibus animi delectatus contemnit
alias. GLAu. Vera narras. So. An non et quoad veritatem similiter mancum eum
ponemus animum, qui voluntarium mendacium odit et aegre sert ipse secum, et aliis
mentientibus indignatur, involuntarium vero mendacium facile tolerat, et si igno-
rare aliquid deprehendatur, haud graviter perfert, [536] sed libenter veluti sus
ignorantia} sordibus volutatur? GLAU. Omnino quidem. So. Quin etiam circa
temperantiam et fortitudinem magnificentiamque et reliquas virtutis partes non
minus observandum est, quinam legitimus sit, qui spurius. quando enim hiec minus
considerant et privati et civitas, ignari utuntur mancis et spuriis, ad quodcunque
istorum contigerit, privati quidem amieis, res publica vero principibus. GLAU· Sic
accidit prorsus, So. Nobis haec omnia praecavenda sunt. nam si homines, quoad
corporis ac mentis habitum integerrimos, ad tantam doctrinam exercitationemque

