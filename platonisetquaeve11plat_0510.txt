492 EPISTOLA VII. [348

exspectare a Dione responsum, atque rursus haec ipsa ad illum rescribere. at isse
post nimis audacter patrimonium Dionis totum, quanto libuit pretio, et quo pacto
haec et quibus placuit, vendidit. mihi vero ea de re verbum omniuo fecit nullum
at ego similiter posthac de re Dionis nihil ulterius locutus sum, quippe curn nihil
amplius me profecturum existimarem. hactenus hac ratione et philosophiae et
amicis auxilium praestiti. post haec autem ego et Dionysius ita viximus, ut ego
[348] quidem semper extra spectarem, quasi avis quaedam alicunde cupiens
evolare z ille vero assidue, quo pacto me cohiberet, machinaretur, de rebus quidem
Dionis concedens nihil. in ceteris tamen negotiis per universam Siciliain amicos
inter nos esse fatebamur. eo autem tempore Dionysius veteranis militibus stipendia
minuere tentavit, praeter parentis consuetudinem. irati vero milites in unum conve-
nerunt, neque id se toleraturos comminabantur. itaque ille, clausis arcis ipsius
portis, coercere illos conabatur. at illi repente adventarunt ad moenia, clamorem
quendam barbarum ac bellicum attollentes. quo metu conterritus Dionysius cuncta
illis consueta, atque etiam plura, confluentibus illis concessit. rumor autem fuit
Heraclidem tumultus omnis cau sam exstitisse. quod Heraclides quidem praesentiens
clam fugam arripuit. Dionysius vero, cum illum capere affectaret neque inveniret,
Tlieodotem ad se in hortos accersivit. eram forte tunc et ipsein hortis perambulans-
cetera quidem, quae interillos tractata sunt, neque scio neque, dum colloquerentur,
audivi: sed quae me praesente inquit Dionysio Theodotes, et novi et memini. O
Plato, ait, Dionysio suadeo huic, si Heraclidem huc adducere potero, criminibus
in se delatis responsurum ε ac si nolit deinde eum Dionysius in Sicilia permanere,
saitem permittat uxorem filiumque suscipere atque in Peloponnesum abire, ibique
habitare, nihil ibi molientem eontra Dionysium et bonorurffl quae hic possidet,
fructus percipientem. hac ergo fiducia Heraclidem jam vocavi* atque iterum vocabo.
sive igitur ex prima vocatione sive ex secunda huc ille venerit, cum Dionysio con·
stituebam rogabamque, ne quid mali Heraclidi inferatur vel extra urbem vel in
urbe : tantum vero, si videbitur, extra fines mittatur, donec aliter Dionysio
videatur. haec, inquit, o Dionysi, concedisne? concedo, respondit: neque etiam, si
qua-ndo in aedibus tuis appareat, aliud quicquam mali esse passurum. sequenti vero
die in ipso crepusculo Eurybius et Theodotes ad me mirum in modum perterriti
convolarunt. confestimque Theodotes, O Plato, inquit, affuisti heri conditionibus,
in quibus de Heraclide Dionysius mecum tecumque convenit. affui,inquam. [349]
at ille, nunc, inquit, discurrunt satellites ad Heraclidem comprehendendum ε
atque periculum est, ne ille prope alicubi sit. sequere ergo nobiscum omni studio
ad Dionysium. ivimus itaque: et ingressi ad ipsum,illi quidem silentio stabant
lacrimantes. ego vero inquam, verentur hi, Dionysi, ne tu, contra quam heri cou-
venerit, novi quicquam agas adversus Heraclidem. nam videtur ille mihi prope
alicubi divertisse manifesteque adesse. Dionysius vero liis auditis exarsit in iras,
in variosque se mutavit colores, quales ira consuevit afferre. et Theodotes‚ apud-
pedes ejus procumbenS, manu ejus apprehensa multis cum lacrimis, ne quid tale>
faceret, deprecabatur. tunc ego sermonem suscipiens, eum consolaturus, Bono sis
animo, inquam¹ o Theodotes. non enim aliter facere audet Dionysius», quam beri
promisit. at DionysiuS, tyrannico nimium vultu me intuitus. tibi, inquit, promisi
nihil, sive magnum sive parvum. immo vero per Deos, inquam, promisisti, non
facturum te hoec ipsa, quae nunc ne facias iste deprecatur. haec ego locutus egre-
dior. post liaec Dionysius quidem Heraclidem capere conabatur: Tlieodotes autem
haec per nuntios illi significans, ut fugam arriperet, admonuit. miserat quidem
Dionysius et Tisiam quendam cuin satellitibus, jubens passim Heraclidem insequi.

