46] PHILEBUS. 19

nantium interrogationibus, quemadmodum et mihi, respondere. Pno. Oportet sane :
illisque respondeo, ad primas magnitudines suspiciendum. So. Si voluptatis genus
quarn naturam habeat, nosse velimus, non in parvas voluptates longeque a suprema
remotas, verum in eas, quae supremae vehementissimaeque [45] dicuntur, aspicien-
dum. Pno. Quilibet nunc ista tibi concederet. So. Nonne in promptu prae
ceteris positae sunt, quae maximae voluptates sunt, ut saepejam diximus, ipsae scilicet
circa corpus? Pno. Quidni? So. Utrum vehementiores in aegrotantibus quam
bene valentibus reperiuntur? caveamus obsecro, ne temere respondentes delinqua-
mus, Pno. Quonam pacto? So. Forte enim in bene valentibus fateremur
Pno. Verisimile est. So. An non voluptates illae excedunt magnopere, quarum
ardentes cupidines adsunt? Pno. Verum id est. So. Nonne febribus et hujus-
modi morbis affecti homines et sitiunt vehementer et algent, et quodcunque pati
corpore consueverunt, magis admodum quam ceteri patiuntur? quo fit, ut magis in-
digeant, indigentiamque replentes vehementius delectentur. an verum hoc esse ne·
gabimus? Pno- Omnino, ut dictum est, apparet. So- Quid vero, num recte sen-
tire videbimur, asserentes, si quis ingentissimas voluptates cernere velit, non ad
sanitatem, sed ad morbum respiciendum? Et vide, ne me bac mente rogare te
censeas, pluribusne oblectationibus aegrotantes quam bene valentes deliniantur: sed
magnitudinem et vehementiam voluptatis, ubinam fiat, interrogare putato. perscru-
tandum quippe, qua constet natura, praediximus, quamve dicant, qui nullo modo
esse illam asseverarunt. Pno. Teneo paene quod inquis. So. Forte nil minus, o
Protarche‚ ostendes. Responde modo. In lascivia et petulantia non-plures inquam,
sed vehementiores et intensione majores voluptates, quam in vita temperata vides.
Dic amabo, mentem adhibens. Pno. Percepi quid velis, et excessum cerno quam-
plurimum. So. Temperatus nempe proverbium, Nihil nimis praecipiens, semper
continet, et huic illi obtemperant. intemperantes autem et dissolutos homines volup-
tatis fervor ad furorem usque occupans, immoderatis clamoribus exsultare compellit
Pno. Recte loqueris. So. Et si verum hoc est, patet, in quadam depravatione
tum animae tum corporis, potius quam in virtute, vehementes voluptates vehemen-
tesque cruciatus consistere. Pno. Patet certe. So. An nun aliquas e multis
elicere decet, investigantes, qua ratione ingentes vocari debeant? [46] Pno. Necesse
est. So. Advorte itaque talium morborum voluptates, qua ratione se habeant.
Pno. Qualium? So. Deformium voluptates, quas illi, quos indignantes vocavi-
mus, penitus horrent. Pno, Quales, inquam? So. Velut in scabiei medela, quae
fricando fit, ceterisque hujusmodi, haud alio pharmaco indigentibus. lianc. passio-
nem, pro dii immortales, voluptatenine, an dolorem potius nuncupabimus? Pno.
Malum quiddam, o Socrates, mixtum hoc esse videtur. So. Non tamen Philolai
gratia in hunc sermonem incidimus: sed quia, nisi hae voluptates, et qua: hasce
sequuntur, inspiciantur, nunquam ferme quod quaesitum nunc est, dijudicare vale-
bimus. An non ad istarum cognatas pergendum est? Pno. Num eas inquis,
quae in mixtione communicant? So. Has ipsas. Sunt igitur mixtiones, corporis
quidem ipsius in corporibus, animae in anima. et dolores animae et corporis volup.
tatibus mixtos reperiemus: eamque utrorumque commixtionem interdum volupta-
tem, interdum vero dolorem cognominatam. Pno. Quonam pacto ? So. Utecce‚
cum quis in restitutione vel corruptione simul contraria patitur, algens saepo cales-
cit, et calens aliquando refrigescit : quaerens, ut arbitror, id assequi, illud abjicere :
quod utique dicitur, amaro dulce permixtum, cum difficultate rejectionis assistens,
molestiam, ac deinde ferum congressum conficit. Pno. Praecipue verum est quud
in praesentia dicitur. So. Nonne harum mixtionum quasdam cx aequo utrinque,
quaedam ex alterutro excedente conflantur? Pno. Nihil prohibet. So. Dic igitur,

