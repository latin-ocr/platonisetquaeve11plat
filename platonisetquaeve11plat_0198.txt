182 PLATONIS [517

quam si solem ipsum die solisque fulgorem intueatur. Gmu. Procul dubio. So.
Atque ita demum solem ipsum suspiciet : neque jam in aquis et aliena in regione
simulacra ipsius spectabit, sed ipsum secundum se ipsum in sede propria specula-
bitur, et, qualis sit, cognoscere poterit. GLAu. Necesse est. So. Animadvertet
tandem ipsum esse, qui tempora et annos temperat, qui omnia regit, quae sub coelo
sunt, qui omnium, quae aute ab ipsis visa sunt, modo quodam est auctor. GLAU-
Certum est huc illum hisce gradibus ascensurum. So. Quid si habitationem pristi-
nam memoria repetat et illorum hominum sapientiam atque vincula: an non cen-
ses eum beatum se loci mutatione existimaturum, illos autem miseraturum? GLAU.
Et maxime quidem. So. Praeterea si qui honores ibi invicem exhibebantur et
laudes, dabanturque praemia illi, qui transeuntia quaelibet acute cerneret, re-
cordareturque maxime, quae ex illis priora, quae posteriora, quae pariter progredi
soleant, atque ex his sutura optime praesagiret: haecne desideraturum ipsum putas,
beatosque illos, qui apud eos honorantur et dominantur, existimaturum ? vel, quod
ait Homerus, sibi cuperet evenire, in alieno scilicet rure exsortis alicujus servi man-
cipium effici, et quidlibet aliud perpeti potius quam opinionibus illis illudi etin ea
miseria degere? GLAU. Arbitror eum quaecunque alia potius quam vitam ejus-
modi electurum. So. Si rursus iste descendat, eandemque sedern, qnam antea,
nanciscatur : nonne, cum repente a sole discesserit, tenebris effundetur? GLAU.
Vehementer. So. Ac si umbras illas discernere oporteat, deque ipsis disceptare
cum illis, qui perpetuis vinculis pressi sunt, proferendaque sententia sit eo ipso in
tempore, quo [517] oculi ipsius hallucinantur, antequam acies expurgetur, quod
quidem non brevi fiet, an non risum concitabit? eique ab omnibus dedecori dabi-
tur. quod, postquam sursum ascendit, corruptis reversus est oculis? diceturque
nunquam ad supera contendendum esse, et eum, qui solvere tentet et sursum
ducere, si deprehendatur, protinus occidendum? Tota haec imago. o amice
Glauco, referenda est ad illa, quae supra dicta sunt : carcer quidem iste ad eam,
quas cernitur oculis, mundi machinam : lumen vero ignis in specu ad solis poten-
tiam : postremo si ascensum ad supera eorumque conspectum rite ad eum, qui ad
intelligibilem regionem tendit, ascensum retuleris, ut ego quidem spero, non
aberrabis, postquam sententiam meam audire desideras, Deus autem novit, an
vera sit. Quae igitur mihi apparent, huc tendunt. nempe arbitror in ordine ipso
intelligibili boni ipsius ideam supremam exsistere, vixque videri, si autem visa
fuerit, asserendum eam omnibus omnium rectorum atque bonorum causam esse,
cum ipsa in loco visibili lumen creaverit et luminis auctorem, in ipso vero intelli-
gibili regnet ipsa, veritatemque et mentem protulerit : quam nosse necesse sit oru-
nem, quicunque sana mente quicquam vel privatim vel publice est acturus. GLAU-
Ita et ipse cogito, utcunque possum. So. Age et hoc considera: neque mireris,
quod hi, qui huc descendunt, nolint humana tractare; sed ipsorum mentis acies
semper ad supera dirigatur. GLAU. Probabile sane. So. Quid autem hoc? mi-
randum putas, si quis a divinis spectaculis ad humana haec mala prolapsus ineptior
sit ad agendum rideaturque : praesertiru si aute quam praesentibus tenebris assues-
cat, dum adbuc titubat, cogatur vel in judiciis vel alibi de justi umbris aut statuis
illis, quarum umbrae hae sunt, certare, deque eorum, qui justitiam ipsam nunquam
viderunt, disserere? Gnu. Nullo modo mirandum. So. Verum si mentem quis
habuerit, [518] recordabitur, quod duobus modis et duabus ex causis turbari
oculi consueverunt ι tum quando ex lumine ad umbram descendimus, tum quando
ex tenebris in lucem prodimus. eodemque modo affici animum arbitrabitur, quotiens
turbatum viderit ct ad aliquid cernendum hebetiorem: ideoque haud temere in

