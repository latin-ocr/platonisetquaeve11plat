432 PLATONIS [931

dictum nd honorandos parentes prooemium erit. leges de Diis antiquae apud omnes
dupliciter positae sunt. nempe alios Deorum cernentes, eos ipsos, quos cernimus,
colimus: [931] alios vero non videmus quidem, sed eorum imagines fabricamus3
easque, licet inanimes, dum honoramus, Deos ipsos viventes existimamus ob id
maxime nobis gratos et propitios fore. cujus ergo pater aut mater vel horum
parentes senio confecti quasi thesaurus quidam domi jacent: is putet nunquam
aliud sibi tale simulacrum magisque efficax domui suae affuturum. si recte, ut decet,
ab eo colitur. cm. Quisnam rectus colendi modus? Aruns. Dicam. digna
enim, o amici, haec auditu sunt. CL1. Age igitur, dic. Arum. OEdipus con-
temptus a filiis ea illis imprecatus est, quae exaudita effectaque a Diis apud omnes
feruntur. Amyntora quoque Phoenicio filio iratum illi maledixisse ferunt : et
Hippolyto Thesea, plurimosque alios aliis. quibus apertissimum factum est, a Diis
preces parentum adversus filios exaudiri. nihil enim imprecatione parentis non
injuria perniciosius filio. nemo vero, cum pater aut mater ab eo contemnitur, tunc
solum a Deo putet orati0nes eorum secundum naturam exaudiri: sed cum etiam
honoratur, ac ideo cum laetiores bona liberis a Diis petunt, exaudiri eos similiter
existimare debemus, atque ideo nobis aequa inde distribui. nam aliter in bonis
distribuendis justi non essent ε quod longe a Diis abesse necesse est. Cu. Certe.
ATHEN. Quapropter existimandum est, ut paulo ante diximus, nullum apud Deos
magis honorandum simulacrum habere nos posse, quam patres et avos senio
confectos, matresque similiter. quibus honoratis Deus gaudet : alioquin eos
minime exaudiret. mirabilius enim parentum simulacrum nobis, quam inanimes
quaeque imagines, videri debet. nam quae animam habent, quando coluntur anobis,
pro nobis orant faventque quotidie ε quando despiciuntur, contra. quae vero anima
carent, neutrum horum faciunt. quocirca, qui erga parentes et avos ceterosque
hujusmodi recte se gerit, is ad Deos sibi conciliandos simulacrorum omnium optima
possidet. Cm. Praeclare dixisti. Arnim. Omnes igitur non insani verentur
coluntque parentum orationes, non ignorantes multis saepe profuisse obfuisseque.
[932] cum haec ita natura constituta sint, probis quidem viris seniores parentes pro
magno quaestu habentur, si ad senium usque pervenerint: sin vero juniores
decesserint, valde desiderantur. improbis autem contra valde terribiles sunt. qua-
propter quilibet, rationibus his inductus, parentes suos secundum legem honoret. si
quis vero surdus ad haec exordia sit, hanc legem recte statutam audiat : Si quis in
hac civitate minus, quam decet, parentes colat, nec magis eos quam filios nepotes·
que et se ipsum diligat, prae ceteris eorum voluntati in omnibus obsequens: qui
ita negligitur, per se vel per alium, ad tres de legum custodibus seniores rem
deferat, et ad tres similiter de connubiorum procuratoribus : qui re investigatu in
eOS, qui injuriam intulerunt, animadvertant. in viros quidem, si trigesimum annum
non excesserint, et in mulieres, si quadragesimum, vinculis atque verberibus. si
autem provectiores aetate, quam diximus, sint, neque desinant parentes negligere,
immo eos etiam affligant, ad judicium ire compellantur. judicent autem cives, qui
aetate ceteros omnes maxime antecedunt : et condemnatus solvat patiaturve, quod a
judicio statuetur, ita ut nihil praetermittatur, quod dare hominum aliquis pative
«possit. si quis vero, cum afflictus sit, deferre non potest, quicunque liber audierit,
magistratibus nuntiet z aut improbus habemur et a volente quolibet damni illati
accusetur. si autem servus detulerit, liber esto. quod si affligentis vel afflicti servus
sit, in libertatem a magistratibus vendicetur: sin autem alicujus alterius civis
servus fuerit, pretium domino publice persolvatur. curae vero magistratibus sit, ne
quis ei, qui detulerit, noceat. quae veneno aliis ab alio fiunt, letalia quidem divisa

